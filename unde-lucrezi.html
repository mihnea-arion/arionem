<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mihnea Arion - Unde lucrezi? (o raită prin Iad)</title>
    <link rel="stylesheet" href="./styles/styles.css">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Montserrat:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
</head>
<body>
    <div class="app-wrapper">

        <div class="main-buttons-container">

            <div class="owner-container">
                <a href="index.html" class="owner-name"><h1 class="owner-title">MIHNEA ARION</h1></a>
            </div>

            <buttons_list class="buttons-list">

                <a href="fragmente.html" class="povestire-name">
                    <button1 class="button">FRAGMENTE</button1>
                </a>
                <a href="proza-scurta.html" class="povestire-name">
                    <button1 class="button">PROZĂ SCURTĂ</button1>
                </a>
                <a href="teatru.html" class="povestire-name">
                    <button1 class="button">TEATRU</button1>
                </a>
                <a href="traduceri.html" class="povestire-name">
                    <button1 class="button">TRADUCERI</button1>
                </a> 

            </buttons_list>

        </div>

        <div class="hamburger-menu">
            <div class="hamburger-icon" onclick="toggleMenu()">☰</div>
            <div class="menu-links">
                <a href="index.html">CARTE DE VIZITĂ</a>
                <a href="fragmente.html">FRAGMENTE</a>
                <a href="proza-scurta.html">PROZĂ SCURTĂ</a>
                <a href="teatru.html">TEATRU</a>
                <a href="traduceri.html">TRADUCERI</a>
            </div>
        </div>

    <div class="main-content-text">
        <div class="intro">
            <h1 class="story-title">Unde lucrezi?</h1>
            <h1 class="story-title">(O raită prin Iad)</hi>
            <h2 class="author">Povestire de Mihnea Arion</h2>

            <p>Se afla în Iad. Atâta lucru îi era clar.</p>
            <p>Cum ajunsese acolo? Oare murise? Cine știe? </p>
            <p>Să-l fi ajuns cumva din urmă suma alegerilor greșite de până atunci? Nu prea îi venea să creadă că fusese chiar atât de rău. Doar nu-l supărase pe Bărbos cu mare brânză. Oricum, abia de avea douăzeci de ani.</p>
            <p>Cum arăta Iadul?</p>
            <p>Ei bine, Iadul era un local. Mai exact, un bar.</p>
            <p>Un bar gol. Desigur, gol în afară de ei.</p>
            <p>Stătea la capătul unei mese obișnuite, dreptunghiulare, iar în stânga se afla X., eternul tovarăș de băutură și copilotul său pe calea pierzaniei. Nu zicea nimic și părea pus pe gânduri, având privirea ațintită în jos. Îl făcea să se gândească la un școlar muștruluit că nu și-a făcut tema.</p>
            <p>Dar pe cine avea în față?</p>
            <p>Pe nimeni altcineva decât pe Diavol. Fără putință de îndoială, el era. Da, chiar Dracul, cel cu „D” mare, nu vreun mic demon de serviciu la recepție. Atât îngerul decăzut, cât și cei doi tineri aveau în față câte o halbă de bere.</p>
            <p>Cum arăta Satana?</p>
            <p>Satana era un domn cu înfățișare respectabilă, de vreo patruzeci și ceva de ani. Avea pielea arămie, era îmbrăcat destul de elegant, dar nu la costum, iar barba era aranjată ca lumea de tot. N-or fi avut mult lux în Iad, însă bărbierii trebuiau să fie excelenți, cel puțin judecând după contururile tartorului-șef. I-ar fi pus pe gânduri și pe cei care fac spoturile publicitare de la Gilette!</p>
            <p>Diavolul îl mai lăsă câteva clipe să-i admire părul negru ca tăciunele și cei doi cercei discreți din urechi, după care îl interpelă, fixându-l cu ochii săi arzători:</p>
            <p>– Cât e ceasul?</p>
            <p>Ce mod de a deschide conversația! Nu tu salut, nu tu bunăziua, nici prezentările nu le făcuseră... Mai mult, oare de ce vorbea fix cu el, dar nu cu X.? Ar fi vrut să-l ia în colimator pe tovarășul lui, să vadă la ce să se aștepte, la ce torturi infernale avea să fie supus... Se simți rușinat că gândea în acel fel, așa că se hotărî să încerce, totuși, să-i facă față.</p>
            <p>Se uită la ceasul de la mână pentru câteva clipe ca hipnotizat, după care răspunse:</p>
            <p>– Nu... nu-mi dau seama... ceasul văd că merge invers...</p>
            <p>Satana oftă și dădu din cap cu înțelegere.</p>
            <p>– Mda... chiar așa, timpul merge invers... și totuși, nu întinerim nici măcar o clipă...</p>
            <p>Încercă să-i arunce o privire lui X., să vadă ce e cu el, dacă era bine, însă acesta nu dădea niciun semn că ar fi fost atent la ce era în jurul lui. Oare ce era în neregulă cu el?</p>
            <p>Satana râse.</p>
            <p>– De ce te tot uiți așa la el? Hai să bem mai bine!</p>
            <p>Se supuse. Dintre toate locurile în care i se putea opune Diavolului, cumva Iadul nu părea un teren bun.</p>
            <p>Luă halba și bău. La fel făcu și Satana, terminând berea dintr-o înghițitură.</p>
            <p>X. nu se mișcă deloc. Îi aruncă din nou o privire, însă pe furiș – sau așa avu el impresia.</p>
            <p>– Iar te uiți într-o parte! Mai bine mai adu un rând!</p>
            <p>Se uită la propria halbă. Greu de explicat, însă era complet goală, deși nu băuse decât un sfert. Halba lui X. era în continuare neatinsă.</p>
            <p>– Îi iau și lui...?</p>
            <p>– Tu ce crezi?</p>
            <p>Nu știa ce să creadă, dar se sculă de la masă. Ciudat, dar dimensiunile încăperii păreau să se schimbe constant. Nu era ceva extrem de evident, însă observa diverse detalii subtile care alternau între ființă și neființă. În special zidurile păreau să-și schimbe consistența.</p>
            <p>Satana afișa în continuare un zâmbet sardonic, stând cu ochii ațintiți asupra lui, dar nu mai spunea nimic. Ar fi dat orice să se afle în alt loc, în altă situație, sau măcar să scape de acea căutătură cumplită, dar știa că era imposibil.</p>
            <p>Se îndreptă  spre tejghea, deși nu știa unde era, ci mai degrabă intuia. I se păru că parcurge ca prin transă drumul de doar câțiva pași.</p>
            <p>Ajunse lângă locul în care ar fi trebuit să fie barmanul, însă nu-l vedea nicăieri. Se întrebă la ce fel de drăcușor ar fi trebuit să se aștepte. Nu, n-avea cum să fie doar un drăcușor. Cel mai probabil avea să dea de vreun alt tartor renumit. Era improbabil ca Satana să accepte să fie servit de fitecine.</p>
            <p>Un țipăt oribil îl făcu să tresară:</p>
            <p>– Ce cauți aici?!</p>
            <p>Un copilaș blond, de vreo zece ani, cu pielea nespus de albă și cu ochii albaștri, se apropie cu pași mari de el. Știa cine era, sau cel puțin bănuia.</p>
            <p>Era Antihristul, deci Satana, și, totuși, totodată, copilul Satanei, diferit de Tatăl său.</p>
            <p>Cum se putea așa ceva? Mintea lui omenească nu putea înțelege în sine despre ce era vorba, însă cumva intuia Adevărul din spatele bănuielii. Evident, i se năzări întrebarea: oare cine era mama? Părea un subiect demn de un tabloid.</p>
            <p>Băiatul avea o expresie de profund dezgust, de parcă ar fi călcat într-un rahat de pe stradă. Țipă din nou, și mai strident:</p>
            <p>– Ce vrei...?! Zi odată!</p>
            <p>Pentru o clipă, îi veni să râdă de asemenea neobrăzare. Ar fi fost un râs absurd, cumplit, râsul nebuniei, care probabil s-ar fi răsfrâns la nesfârșit prin nenumăratele săli ale Iadului. </p>
            <p>Oare ceilalți l-ar fi auzit? El nu-i auzea. Oare toate încăperile arătau la fel? Oare Iadul era și el personalizat pentru fiecare individ luat în parte, așa cum vor să ne dea impresia reclamele de la cine știe ce produs universal care e, în mod paradoxal, special pentru fiecare cumpărător credul?</p>
            <p>Copilul tremura. Se agita, bătea din picior și țopăia din când în când. Tânărul se uita la el fascinat. Nu-i venea să-și creadă ochilor. Simțirea îi depășea rațiunea.</p>
            <p>– Te mai întreb o singură dată... ce dracu’ vrei?</p>
            <p>Din nou, îi veni să râdă. Știa că nu era o idee bună sub nicio formă, așa că se abținu, cu chiu, cu vai, însă aproape că era prea mult. Niciodată nu fusese un actor prea bun, știa sigur că i se citește pe față exact ce-i trece prin minte, iar acolo cu siguranță că se știa totul.</p>
            <p>Copilul îl fixa cu o privire bolnavă, de om țicnit, și, totuși, dincolo de nebunia aparentă, prin ochii albaștri se citea cu totul altceva.</p>
            <p>Eu sunt Prințul, părea să spună. Ai grijă ce faci aici. Te-aș putea distruge într-o clipită. Tu ești tolerat aici numai fiindcă așa vrea Tati. Vorbește odată, n-ar fi prima oară când distrug vreo jucărie pe care mi-a adus-o.</p>
            <p>Își drese vocea. Se hotărî să abordeze problema cât mai netimorat posibil. Oare ce puteau să-i facă mai rău decât ce aveau să-i facă oricum? </p>
            <p>– Tatăl tău a zis să mai iau un rând.</p>
            <p>Băiatul făcu niște ochi mari, parcă nevenindu-i să creadă, însă își reveni într-o clipă și răspunse simplu:</p>
            <p>– Bine. Te chem eu când e gata.</p>
            <p>Așa deci! Acolo trebuia să te deplasezi până la bar și ca să comanzi, și ca să preiei comanda...</p>
            <p>Tânărul făcu cale întoarsă și se așeză din nou la masă. Satana își privea degetele înzorzonate cu diverse inele, iar X. era nemișcat. Oare era mort? Totuși, încă respira...</p>
            <p>De îndată ce fură din nou față în față, Satana reluă conversația de parcă nici nu ar fi fost întreruptă:</p>
            <p>– Cu ce te ocupi?</p>
            <p>Pentru o clipă, se gândi să mintă. Oare avea vreun rost? Nu, era absurd! Cum să-l mintă pe Părintele Minciunilor, pe Prințul Înșelăciunii? Cel mai probabil oricum știa deja tot, iar întrebările erau doar un test. Un fel de test bolnav. Un fel de pisică jucându-se cu șoarecele. N-avea niciun rost să încerce. Oricum, nu vedea niciun beneficiu.</p>
            <p>– Sunt student.</p>
            <p>Satana pufni.</p>
            <p>– Lasă asta. Eu întreb dacă lucrezi.</p>
            <p>– Da, lucrez.</p>
            <p>– Unde lucrezi?</p>
            <p>– De obicei, de acasă.</p>
            <p>– Interesant, dar lasă asta, unde lucrezi?</p>
            <p>Diavolul părea să-și piardă răbdarea. Oare ce tortură avea să urmeze dacă-l enerva mai departe? Avea să fie alergat la deal de niște draci înarmați până-n dinți? </p>
            <p>Mai grav era că nici nu încercase propriu-zis să-l calce pe coadă, însă aparent tot reușise.</p>
            <p>– Nu lucrez undeva anume... colaborez cu niște reviste... știi, mai scriu câte un text, mai traduc câte ceva...</p>
            <p>– Deci iei bani?</p>
            <p>Zâmbi. </p>
            <p>Da, dar nu pentru tot.</p>
            <p>– Firește.</p>
            <p>– Deci ești angajat?</p>
            <p>– Asta nu.</p>
            <p>– Păi și cum iei banii atunci? La negru?</p>
            <p>Râse în sinea lui. Se simțea din nou ca la bancă. Încă o dovadă că sunt niște instituții infernale.</p>
            <p>– Nu... sunt plătit pe drepturi de autor.</p>
            <p>– Aha... </p>
            <p>Diavolul dădu grav din cap. Cumva părea mai înțelegător decât funcționarul de la bancă, un individ care părea convins că vrea să-l tragă pe sfoară legat de niște venituri ilicite. </p>
            <p>În continuare, X. nu zicea nimic. Parcă nici n-ar fi fost prezent.</p>
            <p>Tânărul îndrăzni să-și dea glas curiozității:</p>
            <p>– De ce sunt aici?</p>
            <p>Satana făcu un gest de lehamite.</p>
            <p>– Aici eu pun întrebările, nu tu.</p>
            <p>Înghiți în sec. Era de așteptat să primească un asemenea răspuns, dar asta nu-l încălzea în niciun fel.</p>
            <p>– Haide, ia scoală și adu rândul ăla! Ar trebui să fie gata.</p>
            <p>Nu avu încotro, așa că se supuse din nou. </p>
            <p>Se apropie de tejghea, iar Antihristul, copilul satanic, apăru de după un colț cu o tavă mare în brațe. I se tot schimbau dimensiunile aproape imperceptibil și executa niște salturi imense, dar din cele trei recipiente nu curgea nici măcar o picătură pe lângă, deși erau pline-ochi.</p>
            <p>– Na!</p>
            <p>Deși se aștepta să facă cine știe ce gest lipsit de respect, cum ar fi fost să-i arunce conținutul unei halbe în față, micul Antihrist doar aștepta.</p>
            <p>– Hai odată, ce mai stai?! Lui Tati îi e sete!</p>
            <p>În timp ce se îndepărta se întrebă dacă era cazul să mulțumească și, până la urmă, hotărî să fie cuviincios.</p>
            <p>– Merci.</p>
            <p>– Du-te dracu’! răspunse celălalt hlizindu-se. Ești un dobitoc!</p>
            <p>Mânat de un imbold de o naivitate covârșitoare, dar și de o curiozitate morbidă, se întoarse din nou către băiat și, ținând tava cu mâna stângă într-un echilibru precar, făcu semnul crucii.</p>
            <p>În clipa aceea se auzi un urlet sfâșietor, iar copilul fugi după tejghea, rămase acolo câteva clipe, părând că meșterește ceva, după care reveni, smiorcăindu-se, în fața lui. </p>
            <p>– Tu ești complet cretin?! Uită-te și tu ce mi-ai făcut!</p>
            <p>Băiatul se făcuse roșu la față de nervi și îi arăta degetul mic de la piciorul stâng. Purta sandale, iar degetul în cauză era acum învelit într-un bandaj gros.</p>
            <p>– Să nu mai faci asta niciodată! Niciodată, ai auzit?! </p>
            <p>Dădu din umeri și reveni la masă cu Satana. Așeză recipientele și văzu, nedumerit, că și al lui X. era gol.</p>
            <p>Diavolul îl privea de parcă nu s-ar fi întâmplat nimic.</p>
            <p>– Prin urmare, nu ai un loc de muncă stabil...?</p>
            <p>– Depinde ce se înțelege prin...</p>
            <p>– Păi ar fi cazul să te angajezi și tu. Ce-i aia, să primești bani fără contract?</p>
            <p>– De fapt, există un contract care...</p>
            <p>– Prostii! Angajează-te și tu, fă-ți un rost în viață, pune mâna și muncește, lasă prostiile...</p>
            <p>Tânărul dădu iarăși din umeri. Ce mai putea să spună?</p>
            <p>– Acuma gata, hai, ușcheala! Valea de-aici, n-auzi? Pe acolo, te rog, adăugă cu politețe Diavolul.</p>
            <p>Pe unul dintre pereți apăruse, între timp, o ușă. Se ridică și ieși.</p>
            
            <h1 class="asterisk">*</h1>
            
            <p>Era în cu totul alt loc, într-un peisaj montan plin de zăpadă. Viscolul îi tăie respirația, dar după ce își reveni se uită în jos, spre un drum care dădea într-un tunel. </p>
            <p>Două calești mici și alte două mai mari apărură și se pierdură înăuntru. Erau făcute dintr-un lemn putred, caii erau – la propriu – niște schelete, iar vizitii erau niște diavoli roșiatici care înjurau, scuipau și loveau cu sete cu harapnicele. În trăsuri erau alți diavoli, aceștia înarmați cu tot felul de lame și ciocane.</p>
            <p>Veneau după el.</p>
            <p>Era sigur de asta, știa asta, știa că vin pentru el.</p>
            <p>Se întrebă doar ce putea fi mai rău de atât, iar răspunsul nu se lăsă așteptat.</p>
            <p>Pe drum apărură din nou patru calești: două mici și două mai mari...</p>
            
            <h1 class="asterisk">*</h1>
            
            <p>Se trezi lac de sudoare, cu inima bătând mai-mai să-i spargă pieptul.</p>
            <p>– Ce mama naibii...?</p>
            <p>Îi venea să urle. Dacă așa era să stai în Iad chiar și numai câteva minute, fără să fii torturat propriu-zis, atunci lucrurile erau chiar grave. </p>
            <p>Nici măcar nu îi făcuseră ceva, era absolut nevătămat, nu îl atinseseră, dar chiar și așa nu era în ordine. Poate că așa funcționa, de fapt, Iadul.</p>
            <p>A fost doar un vis, a fost doar un vis, își tot repeta, de parcă era o mantră. A fost doar un vis.</p>
            <p>În clipa aceea sună interfonul. Fiindcă încă era neliniștit, așteptă ca una dintre colegele de apartament să răspundă, după care deschise puțin ușa care dădea în hol.</p>
            <p>– Cine era?</p>
            <p>Fata se uită la el, păru să se gândească dacă să-i spună că arăta ca naiba, după care îi răspunse într-un final:</p>
            <p>– ‘Neața și ție... Erau două fete... nu știu ce voiau... acum că mă gândesc, poate că nu trebuia să le dau drumul...</p>
            <p>Aoleu, cred că știu cine e...</p>
            <p>Se și gândea ce scandal avea să urmeze dacă era, într-adevăr, vorba de acelea.</p>
            <p>Apoi, brusc, îl cuprinse panica. Dacă nu erau ele? Dacă era vorba de ceva mult mai rău la mijloc?</p>
            <p>Din întâmplare, liftul era chiar la etajul la care stătea, anume la opt. Auzi cum ascensorul fu chemat: etajul șapte... șase... cinci... patru... trei... doi... unu... parter.</p>
            <p>Nimic ciudat. Poate că erau doar două nefericite care trebuiau să împartă pliante sau cine știe ce chestii asemănătoare.</p>
            <p>Auzi liftul din nou. Începu să numere în gând.</p>
            <p>Etajul unu... </p>
            <p>Din nou, nimic</p>
            <p>Doi... trei... patru... cinci... șase... șapte... opt...</p>
            <p>Poate că voiau să înceapă de sus?</p>
            <p>Hait! Până aici mi-a fost! Au venit să mă ia!</p>
            <p>Panica îi făcea creierul incapabil să ia vreo decizie. Închise ușa, se așeză  pe scaun și rămase așa.</p>
            <p>Doar să nu sune aici, doar să nu sune aici...</p>
            <p>Țârâitul soneriei îi seceră și ultimul dram de speranță. Pentru o clipă, teroarea de mai devreme lăsă locul unei liniști neașteptate, însă, din păcate, trecătoare. </p>
            <p>Nu neapărat că nu mă pot împăca cu moartea, ci cu faptul că nu îmi dau seama ce torturi urmează să... dar dacă... poate că dacă mă sinucid pot să le-o iau înainte...? Nu, dacă ar fi să mergem pe ideea că e un păcat să-ți iei viața, atunci probabil ajung și mai jos... Oricum, ce variantă am...? Să sar pe geam, ca să...</p>
            <p>Ușa se dădu de perete, iar el crezu că leșină.</p>
            <p>– Pe tine te căutau! spuse colega râzând.<p></p>
            <p>Dac-ar fi știut ce era în capul lui! </p>
            <p>Dar stai, a spus „căutau”, nu „caută”!</p>
            <p>Nu îi venea să creadă că scăpase. O lua razna. Trebuia să se relaxeze, totul fusese doar un vis. Realitatea n-avea nimic de-a face, totul era doar o coincidență. Trebuia să separe realitatea de vis.</p>
            <p>Trase aer în piept.</p>
            <p>– Ce voiau fetele alea două?</p>
            <p>Colega se întoarse către el zâmbind:</p>
            <p>– A, nu erau fete, mi s-a părut... de fapt erau două doamne de la Primărie. Întrebau dacă ești angajat.</p>
            <p>Înghiți în sec.</p>
            <p>– Și ce le-ai spus?</p>
            <p>– Că nu, din moment ce încă ești student. </p>
            <p>– Și?</p>
            <p>– Au spus ceva de genul că ar fi cazul să te angajezi și tu, să-ți faci un rost în viață, să pui mâna și să muncești... niște prostii!</p>
            
            

        </div>

        
    </div>


    
    </div>

    <script>
        function toggleMenu() {
            var menu = document.querySelector(".menu-links");
            if (menu.style.display === "block") {
                menu.style.display = "none";
            } else {
                menu.style.display = "block";
            }
        }
    </script>
        <footer class="site-footer">
            <a href="#" class="back-to-top">De la început ↑</a>
            <p>© Mihnea Arion, 2025</p>
          </footer>
</body>
</html>