<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mihnea Arion - Un pedagog de virus nou</title>
    <link rel="stylesheet" href="./styles/styles.css">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Montserrat:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
</head>
<body>
    <div id="reading-progress"></div>
    <div class="app-wrapper">

        <div class="main-buttons-container">

            <div class="owner-container">
                <a href="index.html" class="owner-name"><h1 class="owner-title">MIHNEA ARION</h1></a>
            </div>

            <buttons_list class="buttons-list">

                <a href="fragmente.html" class="povestire-name">
                    <button1 class="button">FRAGMENTE</button1>
                </a>
                <a href="proza-scurta.html" class="povestire-name">
                    <button1 class="button">PROZĂ SCURTĂ</button1>
                </a>
                <a href="teatru.html" class="povestire-name">
                    <button1 class="button">TEATRU</button1>
                </a>
                <a href="traduceri.html" class="povestire-name">
                    <button1 class="button">TRADUCERI</button1>
                </a> 

            </buttons_list>

        </div>

        <div class="hamburger-menu">
            <div class="hamburger-icon" onclick="toggleMenu()">☰</div>
            <div class="menu-links">
                <a href="index.html">CARTE DE VIZITĂ</a>
                <a href="fragmente.html">FRAGMENTE</a>
                <a href="proza-scurta.html">PROZĂ SCURTĂ</a>
                <a href="teatru.html">TEATRU</a>
                <a href="traduceri.html">TRADUCERI</a>
            </div>
        </div>

    <div class="main-content-text">
        <div class="intro">
            <h1 class="story-title">Un pedagog de virus nou</h1>
            <h2 class="author">Povestire de Mihnea Arion</h2>
        </div>

        <main_text class="main-text">

            <p>După cum bine știm, problemele moderne au nevoie de soluții moderne. Cum altfel, dar, să se rezolve?</p>
            <p>În zilele pandemiei, printre multele aspecte ale vieții de zi cu zi care fuseseră afectate, se număra, din păcate, și educația. Desigur, cum guvernanții (indiferent de culoarea politică, spre lauda lor veșnică) au fost dintotdeauna interesați de asigurarea unei cât mai bune pregătiri pentru generațiile noi, neținând cont nicicând de interesele mărunte ale zilei și finanțând din plin acest domeniu chiar și în cele mai vitrege momente din punct de vedere economic, rupându-și chiar și de la gură pentru dotarea instituțiilor de învățământ cu toate cele necesare și, poate cel mai important, remunerând din plin cele mai luminate minți care să-i școlească pe copii, adolescenți și tineri, firește că n-au pregetat să acționeze pe loc nici în această nouă criză (evident, totul cu gândul la viitorul națiunii). Ce ar fi putut oare să le stăvilească avântul dezinteresat?</p>
            <p>Drept urmare, presa (obiectivă și, ca de obicei, dezinteresată la rândul ei) laudă inițiativele lor (prea multe, prea extinse și prea lăudabile ca să fie detaliate aici). Chiar și așa, o mică parte din presă (mai exact un singur ziar cu tiraj redus, unul pe care nu-l citea nici măcar redactorul) avu îndrăzneala să pună la îndoială eficacitatea măsurilor.</p>
            <p>Îl vom numi Ziarul X. </p>
            <p>Ei bine, Ziarul X titră într-o bună zi, referindu-se la soluția de a continua cursurile prin intermediul internetului: Cursuri online? Școala nouă? E-școală sau nu e școală?. Articolul explica pe larg cum cele mai multe cadre didactice, nefiind obișnuite cu tehnologia, urmau să nu se descurce cu platformele online, împiedicând astfel atingerea potențialului maxim de către tinerele minți a căror soartă era în joc. Autorul concluziona pe un ton malițios, întrebându-se la final de tot dacă această școală electronică, sau e-școală, mai era cu adevărat școală.</p>
            <p>Ziarul X nefiind citit de nimeni, totul s-ar fi oprit acolo, dar, din întâmplare, autorul articolului își sună un prieten și vorbi despre acest lucru extrem de tare (pentru a acoperi zgomotul bormașinilor), așa încât o vecină de bloc (a cărei ureche, după cum se vede, era deprinsă cu distingerea vocilor celorlalți locatari de glasul mecanic al aparatelor infernale) îl auzi, iar vestea se răspândi prin toată capitala în mai puțin de treizeci de minute.</p>
            <p>Firește, diverși impiegați ai ministerului, de îndată ce aflară acest lucru, se revoltară și discutară între ei ce era de făcut pentru combaterea acestor minciuni. Desigur, pe lângă că se simțeau atacați personal (pentru că, deși n-ar fi recunoscut în ruptul capului, erau invidioși că nu se gândiseră ei primii la jocul de cuvinte E-școală sau nu e școală), erau cutremurați de virulența atacului în condițiile în care toate măsurile luate erau, evident, cele mai bune (așa cum se întâmpla de fiecare dată). </p>
            <p>O secretară, mai bătăioasă din fire, porni chiar demersuri pentru acuzarea cotidianului, sau cel puțin a autorului, de defăimare.</p>
            <p>În schimb, ceilalți hotărâră să-i spună pe rând ministrului educației (nu toți deodată, ca să nu-l enerveze) că situația li se părea inadmisibilă. Drept urmare, când acesta intră pe ușă, îl asaltară cu toții, vrând să fie primii care-i aduceau la cunoștință existența vrăjmașului (cine spunea că nu puteau fi promovați pe timp de carantină?):</p>
            <p>– Domnule ministru, ați citit ce scrie Ziarul X?</p>
            <p>– Domnule ministru, domnule ministru, e inadmisibil!</p>
            <p>– Domnu' ministru, ați auzit?</p>
            <p>– Domnule ministru, să vedeți ce mizerie au spus în presă despre noi!</p>
            <p>– Domn' ministru, domn' ministru!</p>
            <p>Asudat și roșu la față, acesta se smulse din strânsoarea lor, intră în birou și încuie ușa cu cheia. De ce trebuia să treacă fix el prin asta?!</p>
            <p>Rușinea culmină când văzu că în birou îl aștepta nimeni altul decât prim-ministrul. În mod curios, nimeni nu-l observase intrând.</p>
            <p>– E o rușine! Ai citit ce mizerii scrie dobitocul ăla?</p>
            <p>Deși avea probleme cu cititul, bănui că era ceva foarte în neregulă.</p>
            <p>– Și eu ce să fac? se miorlăi ministrul educației.</p>
            <p>– Cum ce să faci?! Am luat măsuri exemplare până acum, așa că trebuie să ieșim basma curată și din asta! Mai angajează naibii pe unii care știu să sune elevii și studenții pe Skype sau ce dracu' o fi la modă acum!</p>
            <p>– Dar titularizarea...? Dar diploma...? Ce fel de oameni angajăm...? Dacă nu știu să predea...?</p>
            <p>– Păi ce, a zis cineva ceva de astea? Dă-le dracu', n-ai văzut că prostu' ăla se plânge doar de lipsa de personal care se pricepe la calculatoare? Lasă-l pe el să se descurce mai departe dacă tot e așa deștept! Auzi tu, să știe să predea...</p>
            
            <h1 class="asterisk">*</h1>
            
            <p>Un individ oarecare, fără perspective (nu din cauza pandemiei sau a lipsei de inteligență, ci din cauza lenei acute de care suferea), fiind nevoit să-și plătească chiria, se întreba ce putea să facă să obțină bani în asemenea vremuri.</p>
            <p>De aici încolo, pe acest individ îl vom numi Profu'.</p>
            <p>Vom vedea imediat de ce.</p>
            <p>Profu' văzu din întâmplare o știre pe internet în care se vorbea despre angajarea unor cadre didactice care să le suplinească pe cele prea în vârstă (mai exact incapabile, căci capacitatea nu ține neapărat de vârstă).</p>
            <p>Evident, inițiativa era lăudată din plin. Probabil că ministrul educației răsufla ușurat în aplauzele mulțimii, iar prim-ministrul se felicita pe ascuns pentru soluțiile lui extraordinare.</p>
            <p>Însă ce îl luase prin surprindere (într-un mod plăcut, firește) pe Prof era criteriul de angajare:</p>
            
            <p>Există trei cerințe pentru candidați: să poată să adauge contacte pe Skype, să sune pe Skype și să știe să pornească microfonul.</p>
            
            <p>– Evrika!</p>
            <p>După cinci minute, se pomeni angajat ca suplinitor la Universitate. În sfârșit, devenise demn de numele menționat anterior. Acum chiar putem să-l numim Profu'.</p>
            <p>Printre diversele sugestii și ponturi oferite de guvern se număra și găsirea unui citat motivațional sau chiar inventarea unei sintagme pozitive. Deși nu făcea parte din fișa postului, se chinui multă vreme să găsească un slogan care să-i mențină moralul cât mai ridicat. Ca să-l rețină mai ușor se gândi să-l facă jucăuș, dar nu obținu decât diverse rime nereușite. Abandonă prima tentativă, căci nu găsi un termen de comparație potrivit pentru final:</p>
            
            <p class="poem_center">Munca de acasă</p>
            <p class="poem_center">E mai tare ca ...</p>
            
            <p>Lovit de inspirație, scoase alte două versuri, dar le aruncă și pe acestea la coș destul de repede, căci i se părură de-a dreptul ridicole îndată ce le citi cu voce tare:</p>
            
            <p class="poem_center">Munca de acasă –</p>
            <p class="poem_center">Cea mai cea mireasă!</p>
            
            <p>Hotărât să evite ridicolul de mai devreme adoptând o atitudine mai puțin serioasă, se gândi la aspectul pragmatic al lucrurilor, dar i se păru că rezultatul lăsa de dorit:</p>
            
            <p class="poem_center">Munca de acasă</p>
            <p class="poem_center">Poți s-o faci și pe terasă!</p>
            
            <p>Nevrând să cedeze cu una, cu două, hotărî că totuși nu era rău să laude activitatea, însă obținu ceva prea banal:</p>
            
            <p class="poem_center">Munca de acasă</p>
            <p class="poem_center">E de mare clasă.</p>
            
            <p>Fără să vrea, revenise la punctul de plecare, căci, la fel ca la început, nici la următoarea încercare nu reuși să găsească o rimă plăcută:</p>
            
            <p class="poem_center">Să muncești de-acasă</p>
            <p class="poem_center">E-o zi în plus în ...</p>
            
            <p>– Fir-ar!</p>
            
            <p class="poem_center">Muncesc de-acasă</p>
            <p class="poem_center">Și nici că-mi pasă!</p>
            
            <p>– Nu, nu, ăsta e prea agresiv...</p>
            <p>Până la urmă se hotărî să rămână la:</p>
            
            <p class="poem_center">Când muncești de-acasă</p>
            <p class="poem_center">Nimeni nu te-apasă.</p>

            <p>Hotărârea nu dură mai mult de cinci secunde.</p>
            <p>Până la urmă se dădu bătut și concluzionă că singura variantă era adevărul gol-goluț: mai bine se lăsa de poezioare (căci își dădu seama că era, de fapt, doar o scuză ca să piardă vremea) și își vedea de pregătirea cursului (în mod ciudat, deși nimeni nu-l întrebase nimic legat de acest aspect, chiar era interesat să-și facă bine treaba). În acel moment îl lovi cu adevărat inspirația:</p>
            
            <p class="poem_center">Munca de acasă</p>
            <p class="poem_center">Îți pune o pâine pe masă...</p>
            
            <h1 class="asterisk">*</h1>
            
            <p>Era cum nu se poate de nerăbdător să-și înceapă activitatea, să aibă grijă, să hrănească mințile generației viitoare. Ce meserie minunată! Ce bine că putea lucra de acasă! Ce comod! </p>
            <p>Brusc, euforia dispăru și îl trecu un fior. Avea o presimțire neagră. În ce se băgase? Doar nu avea experiență. Nu mai predase niciodată. În general nu se pricepea să explice nimic. Dacă aveau să-l dea afară după prima zi? Dacă studenții aveau să fie mai deștepți decât el? De emoție, începu să se gândească la ce era mai rău, învârtindu-se într-un cerc vicios.</p>
            <p>– Ei, hai că nu poate să strice dacă îmi pun un păhărel și mai iau și eu o gură din când în când...</p>
            <p>Știa prea bine că nu era soluția optimă, dar se gândea că poate alcoolul avea să-l calmeze. În sfârșit, fiindcă urma să le vorbească despre literatură, își puse niște vin și porni conferința. Așteptă vreo zece minute ca să intre lumea, după care își activă microfonul și începu să le vorbească pe un ton ezitant:</p>
            <p>– Bună ziua, studenți... după cum poate că ați aflat deja, eu sunt noul vostru profesor... sunt profesor suplinitor... de literatură... cât durează situația asta...</p>
            <p>Din difuzoare se auzi un mieunat și cineva păru să înjure, după care se lăsă tăcerea, de parcă boxele ar fi fost deconectate.</p>
            <p>– Alo? Alo? Sunteți acolo, studenți? Mă auziți...? Fir-ar să fie, ce o fi în neregulă cu chestia asta...?</p>
            <p>În acel moment avu loc ceva absolut inexplicabil pentru mintea omenească. Providența, Sorții, Hazardul, CIA-ul, FSB-ul, Mossad-ul, hackerii, anarhiștii, o eroare de calcul logic din aplicație (sau chiar Dracu', cine știe?) făcură ca toate camerele video ale studenților să pornească în același timp.</p>
            <p>Ei bine, ce-i văzură ochii în acea clipă e cam greu de descris. Nu de alta, dar cacofonia, calamburul, balamucul, circul (sau oricum mai vreți să-l numiți) îi depăși orice așteptări. Vom încerca, totuși, să surprindem cât de cât spectacolul.</p>
            <p>Profu' se uită siderat la ecranul până mai adineauri complet negru. În fața lui se înșirau vreo treizeci de chipuri, care mai de care mai adâncit în propria activitate. Mânat de o curiozitate de natură mai degrabă perversă, începu să se uite la fiecare în parte, deși presimțea că avea să regrete.</p>
            <p>Primul student pe care îl remarcă își mânca sârguincios ciorba și răsfoia ceva ce părea să fie o revistă de benzi desenate. Judecând după igrasia de pe tavan și cohorta de gândaci care executa un marș forțat pe peretele din spatele acestuia, concluzionă că probabil se afla în camera de cămin.</p>
            <p>Urma un individ cu o barbă cât toate zilele, vopsită în verde. Acesta stătea în picioare și părea să folosească două pensule imense mai degrabă ca să lovească pânza fixată pe un șevalet. Picta puțin, după care dădea din umeri, se trăgea metodic de cerceii din urechi și de belciugul care-i atârna din nas (mereu începea cu urechea stângă și termina cu nasul), iar la final scuipa nervos în spate.</p>
            <p>Mai departe văzu un ins îmbrăcat cu un hanorac negru pe care era imprimat steagul Jamaicăi. Fuma liniștit o țigară imensă și dădea din cap în ritmul unei muzici pe care o auzea numai el.</p>
            <p>O tânără aproape complet despuiată stătea cu spatele la calculator și se uita insistent în oglinda de pe perete. Pe gât avea tatuat semnul infinitului și, ceva mai jos, sintagma inteligence is sexy, mesaj al cărui efect era ușor știrbit din cauza literei lipsă. În orica caz, se ruja tacticos, se strâmba, se ștergea puțin, după care relua procesul, vădit nemulțumită. După câte se părea, era o adevărată perfecționistă.</p>
            <p>Ca o antiteză, în ecranul de alături, o blondă ravisantă, îmbrăcată într-o rochie vaporoasă, stătea întinsă pe canapea. În păr avea funde albastre, iar privirea părea să-i fie ațintită în tavan, într-o atitudine pansivă. Pe piept avea o carte, iar unul dintre brațe îi atârna într-o parte. Urmărind mișcarea lină, ritmică a cărții, Profu' se convinse că nu medita, ci dormea dusă.</p>
            <p>Un tip la bustul gol, care părea mult mai în vârstă decât ceilalți, făcea exerciții fizice pe podea. Din când în când i se ițeau capul și umerii – îndeajuns încât să apară în imagine un tatuaj cu Love u Mom. </p>
            Parcă vrând să arate că nu se lasă mai prejos, chiar în ecranul de lângă, o fată durdulie executa cu grație neașteptată piruete în mijlocul camerei. Colanții roz-neon împreună cu maieul de un galben strident o făceau însă greu de urmărit pentru cei cu ochi sensibili.</p>
            <p>Mai departe observă un tânăr care bea vârtos dintr-un PET de Timișoreana, amănunt care-l făcu să se uite cu un sentiment nelămurit la paharul său de vin. Brusc, se simți mai bine când văzu că, între două guri, vajnicul tânăr mai și înfuleca semințe dintr-un pachet Nutline, dar aprecie totuși că scuipa cojile într-un castron. Se întrebă, firește, dacă și atunci când era pe stradă proceda la fel.</p>
            <p>Mutându-și privirea, văzu un pletos cu o pereche de coarne roșii pe care scria AC/DC. Pletosul, care se credea, fără îndoială, fratele spiritual al lui Angus Young (dar care, fiind fără tricou, dezvăluia un fizic à la Iggy Pop), dădea din cap de mama focului și se zbenguia (probabil spre disperarea vecinilor) prin mijlocul camerei, cântând de zor la o chitară ciobită. Judecând după grimasele lui, părea de-a dreptul torturat (gurile rele ar fi spus că părea mai degrabă să treacă prin durerile facerii).</p>
            <p>În următorul cadru observă ceva de-a dreptul bizar: o persoană (nu îi era clar dacă era vorba de un el sau de o ea din cauza vestimentației și a unui element androgin) îmbrăcată în halat și având o mască de cal pe cap se unduia și făcea gesturi oculte cu mâna dreaptă. Ca să fie totul și mai ciudat, în mâna stânga ținea un pahar identic cu al Profului, plin ochi cu vin roșu.</p>
            <p>Pe urmă remarcă o studentă având părul vopsit în toate culorile curcubeului care se bâțâia cu scaunul și se juca pe telefon. Mesteca gumă și din când în când mai forma un balon efemer. Când se învârti, Profu' observă că juca nemuritorul Candy Crush. După încă o clipă, făcând o mișcare prea bruscă, pică, trăgând și scaunul după ea.</p>
            <p>Deoarece nefericitul în cauză apăsase (din greșeală, probabil) pe opțiunea de partajare a ecranului, în următorul cadru se vedea o pagină de Google pe care utilizatorul tocmai efectua o căutare demnă de analele istoriei: poze femei goale.</p>
            <p>În cea mai întunecată fereastră de pe ecran se distingea (cu greu) figura unui individ cu barba stilizată la maximum și care purta ochelari de soare. Acesta mai trăgea din când în când dintr-un trabuc cât toate zilele, al cărui fum obtura imaginea și mai tare.</p>
            <p>Băgă de seamă că sportivul care făcea flotări avea un rival: un alt student, îmbrăcat complet în trening și având un lanț de aur la gât, gonea pe o bandă de alergare. Pe peretele din spatele acestuia se profilau, în perfectă armonie, atât un poster cu secera și ciocanul, cât și unul cu zvastica.</p>
            <p>Apoi observă o scenă de violență domestică: o femeie zdravănă își croia odrasla pipernicită cu tija unui mop cât toate zilele. </p>
            <p>În sfârșit, în ultimul cadru pe care apucă să-l mai vadă, un el și o ea se sărutau pasional și mai aveau puțin și se călăreau. Nu îi era foarte clar care dintre cei doi trebuia să participe la oră, deoarece numele de utilizator de Skype era dark_passion666, urmat de un rând de x-uri de dimensiuni variabile. </p>
            <p>Dacă până mai adineauri nu își dădea seama dacă să râdă sau nu, această scenă chiar îl umplu de nervi, fiind ultima picătură:</p>
            <p>– Ei, comedie, asta-i deja prea mult! Ce mama dracului înseamnă toate astea?! Chiar n-aveți pic de...</p>
            <p>Revolta nu dură, deoarece calculatorul îl anunță prompt că îi căzuse internetul.</p>
            <p>Trase aer în piept și hotărî să repornească router-ul.</p>
            <p>Când redeschise și Skype-ul, căscă ochii mari. Toți studenții erau cu caietul deschis sau cu foi în față și purtau măști medicale. Nu se mai vedea nici urmă de trabuc, țigară, fum, ochelari de soare, semne dictatoriale, lipsă de haine, absolut nimic ciudat. Dispăruseră până și personajul cabalin și pagina de internet cu poze cu femei despuiate, iar în locul acestora apăruseră un ochelarist cu coșuri și o blondă angelică, care îl întrebă suav:</p>
            <p>– Ați spus ceva, domnule profesor?</p>
            <p>– Nu, nimic, nimic... cred că am pierdut conexiunea la internet pentru o clipă... </p>
            
        </main_text>
        

        
    </div>


    
    </div>

    <script>
        function toggleMenu() {
            var menu = document.querySelector(".menu-links");
            if (menu.style.display === "block") {
                menu.style.display = "none";
            } else {
                menu.style.display = "block";
            }
        }
    </script>
    <script>
        window.addEventListener('scroll', () => {
          const progressBar = document.getElementById('reading-progress');
          const scrollTop = window.scrollY;
          const docHeight = document.documentElement.scrollHeight - window.innerHeight;
          const scrollPercent = (scrollTop / docHeight) * 100;
          progressBar.style.width = scrollPercent + '%';
        });
      </script>
        <footer class="site-footer">
            <a href="#" class="back-to-top">De la început ↑</a>
            <p>© Mihnea Arion, 2025</p>
          </footer>
</body>
</html>