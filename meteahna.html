<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mihnea Arion - Meteahna</title>
    <link rel="stylesheet" href="./styles/styles.css">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Montserrat:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
</head>
<body>
    <div id="reading-progress"></div>
    <div class="app-wrapper">

        <div class="main-buttons-container">

            <div class="owner-container">
                <a href="index.html" class="owner-name"><h1 class="owner-title">MIHNEA ARION</h1></a>
            </div>

            <buttons_list class="buttons-list">

                <a href="fragmente.html" class="povestire-name">
                    <button1 class="button">FRAGMENTE</button1>
                </a>
                <a href="proza-scurta.html" class="povestire-name">
                    <button1 class="button">PROZĂ SCURTĂ</button1>
                </a>
                <a href="teatru.html" class="povestire-name">
                    <button1 class="button">TEATRU</button1>
                </a>
                <a href="traduceri.html" class="povestire-name">
                    <button1 class="button">TRADUCERI</button1>
                </a> 

            </buttons_list>

        </div>

        <div class="hamburger-menu">
            <div class="hamburger-icon" onclick="toggleMenu()">☰</div>
            <div class="menu-links">
                <a href="index.html">CARTE DE VIZITĂ</a>
                <a href="fragmente.html">FRAGMENTE</a>
                <a href="proza-scurta.html">PROZĂ SCURTĂ</a>
                <a href="teatru.html">TEATRU</a>
                <a href="traduceri.html">TRADUCERI</a>
            </div>
        </div>

    <div class="main-content-text">
        <div class="intro">
            <h1 class="story-title">Meteahna</h1>
            <h2 class="author">Povestire de Mihnea Arion</h2>
        </div>
            
        <main_text class="main-text">

            <p>Pe un drum pustiu, voinicul Tufan, acum lefter și în straie pe măsură după ultimele sale pățanii, umbla cu o căruță în care n-avea decât niște fân și câteva velințe. Mâna ușor și trăgea zdravăn dintr-o lulea a cărei buruiană era pe terminate. Dar de puțin ce mai rămăsese, parcă mai vârtos trăgea.</p>
            <p>Dintr-o dată, auzi un glas țipând de mama focului, iar peste ceva vreme și văzu prin vălătucii de fum cum apare o codană care alerga spre el cât o țineau picioarele.</p>
            <p>– Ce-i cu tine, bezmetico? o întrebă când ajunse lângă el.</p>
            <p>Însă nici nu apucă să rostească acestea, că ea și dădu să se suie în căruță. Uimit de îndrăzneala ei, o plesni cu biciul, iar fata își trase mâna înapoi.</p>
            <p>– Alei, voinice, nu știu cine ești sau încotro te-ndrepți, dar de nu vei fi fiind om câinos, măcar te-ndură de te-oprește și-mi ascultă tânguirea! zise ea fără suflare.</p>
            <p>Tufan o privi pieziș, opri și se întinse după ciomagul pitit sub niște fân.</p>
            <p>– Cine ești, femeie zurlie, de vrei să te sui la mine în căruță fără ca măcar binețe să-mi dai?</p>
            <p>– Iartă-mă, dar tare mă tem că nu-i timp de binețe, nici de alte farafastâcuri! Privește doar!</p>
            <p>Tânăra își sumecă mânecile și fusta, arătându-i ditamai vânătăile.</p>
            <p>– Cine ți-a făcut una ca asta? Și ce treabă am eu?</p>
            <p>– Bărbații de la noi din ținut! Cândva se purtau frumos cu noi, dar de la o vreme, de când a trecut prin părțile noastre un vrăjitor ciudat, nu știu ce s-a petrecut cu ei, ce prostii le-o fi băgat în cap, că ne țin și ne muncesc mai rău decât pe roabe. Trebuie să le facem toate poftele în vreme ce ei stau, beau și trag din lulele. Se întrec în glume și în toate prostiile care le trec prin cap, călăresc cu spatele până cad din șa, chiuie și dănțuiesc noaptea, zbiară și aruncă pietre pe luciul apei și câte și mai câte, de zici c-au dat în mintea copiilor, nu alta, iar noi trebuie să vedem de toate gospodăriile și de bunul mers al lucrurilor. Iar dacă vreuna dintre noi îndrăznește măcar să zică pâs, e supusă pe dată la grozave cazne și silnicii. A mers așa cât a mers, dar am obosit și noi. Niciuna dintre suratele mele nu se mai încumetă să spună ceva de teamă să n-o pățească, dar eu n-am mai răbdat, așa că m-au cotonogit, iar acum am fugit după ajutor, dar neîndoielnic mi-au luat urma. Ah, dar iată că nici bine nu mi-am terminat povestea, că sunt asupra noastră! Scapă-mă, străine, rogu-te!</p>
            <p>Într-adevăr, din depărtare, tot de unde venise codana, se ridică un nor de praf în care parcă se ghiceau mai mulți călăreți.</p>
            <p>Mișcat de povestea ei, Tufan o trase în căruță fără să mai stea pe gânduri și îi făcu semn.</p>
            <p>– Hai, pitește-te sub velințe!</p>
            <p>Zis și făcut. De îndată ce codana se ascunse, Tufan porni mai departe domol, fumând din lulea.</p>
            <p>Nu dură mult și cei patru urmăritori ajunseră în dreptul căruței, înconjurând-o.</p>
            <p>– Bună ziua, drumețule, salută unul dintre ei.</p>
            <p>– Bună să vă fie inima, zise el scoțându-și pălăria.</p>
            <p>– Ia spune, ai văzut pe aici o fetișcană care zbiera?</p>
            <p>Tufan se scărpină încet și clătină din cap, privind în zare.</p>
            <p>– Nici pomeneală.</p>
            <p>– Știm c-a trecut pe aici. Mai mult ca sigur te-a pus să minți pentru ea. Încotro a luat-o?</p>
            <p>– Ar fi bine să ne spui pe șleau, că de nu...</p>
            <p>Tufan mârâi către cei patru călăreți.</p>
            <p>– Că de nu, ce? Mă amenințați așa, când eu nu sunt decât un biet negustor scăpătat? Nu vă e rușine?</p>
            <p>Unul dintre bărbați, care tăcuse în tot acel timp, le făcu semn celorlalți și se dădură tuspatru mai încolo. Se sfătuiră ce se sfătuiră, apoi se întoarseră.</p>
            <p>– Dă-ne fetișcana.</p>
            <p>Tufan râse.</p>
            <p>– De unde să v-o dau? Ce-s eu, mă-sa, s-o făt din nou? Haideți, mi-ați pierdut destulă vreme, mai bine vă dați la o parte ca să-mi văd liniștit de drum.</p>
            <p>– Nu pleci nicăieri, zise unul dintre bărbați luându-i calul de dârlogi.</p>
            <p>– Ia mâna! se burzului Tufan.</p>
            <p>– Așa am să fac de îndată ce ne arăți ce-i sub velințele alea.</p>
            <p>– Am zis să iei mâna!</p>
            <p>– Sau ce?</p>
            <p>– Dacă nu pieriți din fața mea, vă trimit pe toți la cucuiata cât ați zice pește!</p>
            <p>Fără să ia seama la vorbele lui, un călăreț tocmai se întindea spre pături.</p>
            <p>– Ehei, voi n-ați vrut cu frumosul!</p>
            <p>Așa că Tufan înșfăcă ciomagul și începu să-i croiască în asemenea hal că nu dură mult și se puseră pe țipete, după care o tuliră chelălăind care încotro. Îndată ce fugiră, căruța porni din nou, iar codana ieși de sub velințe.</p>
            <p>– Îți mulțumesc, străine! Cum te cheamă?</p>
            <p>– Află că eu sunt Tufan, răspunse el mândru. Dar tu ai un nume?</p>
            <p>– Eu sunt Dobrina.</p>
            <p>– Ia spune, Dobrino, încotro vrei s-o apuci acum?</p>
            <p>– Acum că m-ai scăpat, mă duc după ajutor, că tare rău ne mai asupresc, după cum îți ziceam!</p>
            <p>Tufan o privi uimit.</p>
            <p>– Ce-ți pasă de nebuni și nebune? Nu vrei mai bine să vii cu mine? Lasă tot în urmă, om vedea lumea și ne-om minuna împreună și de alte sminteli!</p>
            <p>– Îți mulțumesc, voinice, dar nu-mi pot lăsa glia cu una, cu două.</p>
            <p>Bărbatul pufni.</p>
            <p>– Și de unde ai să-ți iei ajutor, mă rog?</p>
            <p>– Când eram numai o copiliță, buna mi-a zis că dacă nu știu ce să fac și n-am pe nimeni să m-ajute, să merg șapte zile și șapte nopți spre soare-răsare, cât să străbat drumul ce duce peste șapte dealuri și prin șapte văi, peste șapte pâraie și prin șapte bălți.</p>
            <p>– Bine, am să te-nsoțesc.</p>
            <p>– Haidem, dar.</p>
            <p>Tufan dezlegă calul, își luă ciomagul, părăsi căruța și porniră.</p>
            <p>După șapte zile și șapte nopți în care străbătură drumul spre soare-răsare peste șapte dealuri și prin șapte văi, peste șapte pâraie și prin șapte bălți, ajunseră la un bordei.</p>
            <p>Nici nu intrară bine, că o babă gheboșată îi și luă-n primire:</p>
            <p>– Ia te uită ce mândru bogatâr și ce codană mușată! Ce vânt v-aduce pe la mine? Te pomenești că vreți să vă luați unul pe celălalt și nu știți de vă e scris ăst lucru? Veți fi având nevoie de leacuri trupești sau vă chinuie dureri la inimă?</p>
            <p>– Ei, mătușico, nu de asta am venit la tine! râse Dobrina.</p>
            <p>Așa că Tufan ascultă cum ea îi povesti vrăjitoarei de-a fir a păr toate relele și caznele la care le supuneau asupritorii pe femeile din ținut.</p>
            <p>– Aha! Pentru asta e nevoie de farmec greu și meșteșug... Lăsați-mă să mă gândesc.</p>
            <p>După trei zile, trei nopți și trei ceasuri, vrăjitoarea se întoarse cu o licoare tulbure într-o sticluță.</p>
            <p>– Folosește asta și toți bărbații or să te vadă altfel și or să-ți îndeplinească toate vrerile – ia seama și tu, bogatârule, să nu te smintești! Dar pentru celelalte femei o să fii aceeași dintotdeauna...</p>
            <p>Dobrina luă licoarea și dădu să bea, dar vrăjitoarea o opri.</p>
            <p>– Nu acum, că-nnebunește ăsta! Hai, duceți-vă de unde ați venit!</p>

            <br>
            <h1 class="asterisk">*</h1>
            <br>

            <p>Cei doi se întoarseră în ținutul Dobrinei.</p>
            <p>– Ei bine, acu-i acu.</p>
            <p>– Dă-i drumul, o îmbărbătă Tufan.</p>
            <p>Dobrina își luă inima în dinți și dădu pe gât licoarea care o scârbi, căci era amară, iar Tufan făcu pe dată ochii mari.</p>
            <p>– Ce-i? Ce s-a întâmplat?</p>
            <p>– Ni-nimic, bălmăji el. Ești... arăți...</p>
            <p>– N-a mers? întrebă ea înspăimântată.</p>
            <p>– Ba da, ba da...</p>
            <p>Îi făcu semn să meargă înapoia lui, ca să nu se tulbure mai rău văzând-o. Fără o vorbă și fără să dea binețe nimănui, mergeau încet, iar în urma ei se strângea un cârd de bărbați.</p>
            <p>La un moment dat, Dobrina se uită într-o baltă pe lângă care treceau. Din câte vedea, chipul îi arăta la fel, însă în ochii lor era limpede că se schimbase ceva.</p>
            <p>Unul după altul, lăsară tot și veniră s-o privească și să se minuneze. Dornici care mai de care să-i fie mai aproape și ca privirea ei să le întâlnească ochii, nu mai pregetau cu laudele și se tot ofereau să-i îndeplinească vrerea în tot și toate, așa încât nu dură mult și dădură uitării toată voia cea bună, începând să se sfădească, să se îmbrâncească și chiar să se bată pentru întâietate. Cu toții îi cădeau la picioare, rugându-se de ea să le spună o vorbă, să-i bage în seamă fiecum, doar-doar aveau să primească ceva.</p>
            <p>Uitându-se din când în când urmă, Tufan se încinse la rându-i tot mai rău și aproape că-și pierdu cumpătul, însă reuși cu greu să se stăpânească, iar asta doar fiindcă știa că la mijloc nu era nimic altceva decât un farmec. Când deja se adunaseră o mulțime de bărbați rămași cu gura căscată, voinicul dădu din cap spre Dobrina, iar aceasta începu să le vorbească:</p>
            <p>– Bărbați ai obștii, ascultați-mă! De acum încolo o să vă schimbați purtarea față de noi, altminteri am să fug numai eu știu pe unde și n-am să mă mai arăt printre voi niciodată. Mai mult, nu doar că veți fi omenoși, ci ne veți da ascultare în tot și toate, iar orice zice vreuna dintre noi vă va fi poruncă!</p>
            <p>– Orice pentru tine!</p>
            <p>– Cum spui tu!</p>
            <p>– Tot ce vrei, așa o să facem!</p>
            <p>La rândul ei se minuna, căci nu era urâtă, dar de când se știa nu mai pomenise să fie privită și să i se vorbească așa.</p>
            <p>Văzându-i strânși în jurul Dobrinei și pe ea stăpână, femeile se veseliră și începură pe dată să-i trimită pe bărbați la tot soiul de munci, care mai de care mai cumplite sau lipsite de rost, asuprindu-i și batjocorindu-i pe măsura mârșăviilor de care se făcuseră vinovați, însă folosindu-se numai de vorbe dulci, mințindu-i că o să-i laude Dobrinei, așa încât chinul lor să pară o desfătare, iar ele să-și râdă de ei cum se cuvine.</p>
            <p>Numai pe Tufan îl lăsară în pace și, drept mulțumire pentru ajutorul dat, îl îmbiară să rămână, dându-i bucate alese și băutură pe măsură, iar unele chiar începură să-i facă ochi dulci, fără să bage de seamă că la rândul lui se perpelea sub privirea suratei lor.</p>
            <p>– Cum ai reușit asta, Dobrino? întrebau ele. Că doar nu te-ai gătit și nu te-ai dichisit nicicum... Învață-ne și pe noi!</p>
            <p>Iar ea clătina din cap, nevrând să le spună nimic.</p>

            <br>
            <h1 class="asterisk">*</h1>
            <br>

            <p>Însă nu apuse soarele de multe ori, că Tufan se sculă în crucea nopții și porni cu pași mari spre drum. Dobrina, care nici ea n-avea somn și stătea în pridvor, îl zări cum se îndepărtează val-vârtej și fugi după el.</p>
            <p>– Ce faci, Tufane? De ce pleci?</p>
            <p>– Mă duc șapte zile și șapte nopți spre soare-răsare, cât să străbat drumul ce duce peste șapte dealuri și prin șapte văi, peste șapte pâraie și prin șapte bălți ca să repar răul ce l-am făcut, Dobrino! Așa nu se mai poate! mormăi el.</p>
            <p>– Dar de ce-ți pasă ție de bărbații ăștia? Lasă-i să se chinuie, așa cum merită! Rămâi cu noi, ai atâtea din care să alegi, acum că toți se uită doar după mine...</p>
            <p>Însă nici Dobrina nu credea ce zicea.</p>
            <p>Văzându-i așa de cainici și bicisnici, până și ei i se mai înmuiase inima, căci femeile îi batjocoreau și îi supuneau la cazne parcă mai abitir, luându-se la întrecere una cu alta în cruzime. Pe lângă asta, niciunul dintre bărbați nu-i dădea pace și simțea pe zi ce trece că unele dintre suratele ei o pizmuiau în ascuns, deși ea le scăpase.</p>
            <p>Tufan clătină din cap, iar ea se luă după el în tăcere.</p>
            <p>Merseră șapte zile și șapte nopți spre soare-răsare, străbătând drumul ce ducea peste șapte dealuri și prin șapte văi, peste șapte pâraie și prin șapte bălți și ajunseră iar la vrăjitoare.</p>
            <p>– De astă dată v-a venit mintea la cap și vreți să vă luați? întrebă ea mestecând o turtă.</p>
            <p>– Nu de asta suntem aici.</p>
            <p>– Dar așa-i c-a mers farmecul meu?</p>
            <p>– Ba bine că nu! Acum alta-i beleaua!</p>
            <p>Cei doi îi povestiră noua pățanie.</p>
            <p>– Așa ziceți? Cu asta nu mai pot eu să v-ajut! Duceți-vă la cumătrul meu, vraciul, că el o fi știind ce-i de făcut! Mergeți spre miază-noapte vreme de șapte zile și șapte nopți peste șapte dealuri și prin șapte văi, peste șapte pâraie și prin șapte bălți și acolo o să-l găsiți!</p>
            <p>Apoi le trânti ușa-n nas fără să mai zică nimic, așa că cei doi porniră, iar după șapte zile și șapte nopți în care străbătură drumul spre miază-noapte peste șapte dealuri și prin șapte văi, peste șapte pâraie și prin șapte bălți, ajunseră la o colibă care arăta aproape ca prima.</p>
            <p>Nici nu se apropiară bine ca să bată, că un ditamai moșneagul cu barbă argintie dădu ușa de perete și îi cuprinse de mijloc, ridicându-i.</p>
            <p>– Ehei, dragii moșului, că de mult n-am mai avut musafiri! Ați venit să vă luați?</p>
            <p>– Nu, unchiașule, răspunse Tufan fără suflare.</p>
            <p>Moșneagul se uită mai bine la ei.</p>
            <p>– Oi fi eu bătrân și nu mai am vlagă să alerg după muieri, dar bag de seamă că tu ai un farmec asupra ta, zise el arătând spre Dobrina. Mă-nșel cumva, sau e chiar de la cumătra?</p>
            <p>– Ba deloc nu greșești, unchiașule, zâmbi ea încă fără suflare.</p>
            <p>– Mare meșteriță! râse el. Ce vreți? Că doar n-oți fi venit să-mi măsurați barba, nici s-o pieptănați.</p>
            <p>Îi povestiră toate cele, iar într-un târziu vraciul clătină din cap.</p>
            <p>– Frumos pocinog ați mai făcut! Tu, vorba ceea, poale lungi și minte scurtă, iar tu, cu barbă, dar la gură tot cu caș. Am să vă ajut, dar să știi, codano, că pe calea asta ai să-ți pierzi farmecul dat de cumătră.</p>
            <p>Dobrina îl privi și dădu din cap.</p>
            <p>– Așteptați-mă.</p>
            <p>După trei zile, trei nopți și trei ceasuri, moșneagul se întoarse ținând în mâini ceva ce părea o rochie simplă și răpciugoasă. Dobrina rămase cu gura căscată, însă Tufan nu știa dacă să râdă sau să-i sară țandăra.</p>
            <p>– Asta să fie descâlcirea?</p>
            <p>– Nu judeca pripit, voinice, că asta-i meteahna ta, îi răspunse vrăjitorul. Ea vede altceva.</p>
            <p>Apoi, întorcându-se către Dobrina:</p>
            <p>– Hai, îmbracă-te și privește-te.</p>
            <p>Zis și făcut. Codana intră în colibă, închise ușa și începu să se schimbe. Nu trecură nici câteva clipe, că dădu buzna afară.</p>
            <p>– E și mai frumoasă decât pare! țipă ea. Tufane, nu pot s-o păstrez?</p>
            <p>Fără să priceapă ce-i plăcea la veșmânt, el clătină din cap, iar Dobrina înghiți în sec și lăsă privirea în pământ.</p>
            <p>– Acum, luați aminte ce trebuie să faceți..., începu vraciul.</p>
            
            <br>
            <h1 class="asterisk">*</h1>
            <br>

            <p>Odată întorși, Dobrina o luă înainte către locul de adunare al obștii, iar Tufan o urmă peste un ceas. Când ajunse, își drese glasul și le chemă pe toate femeile.</p>
            <p>– Iată că am venit cu un dar pentru cea mai vrednică dintre voi.</p>
            <p>La aceste vorbe se auziră mai multe voci nemulțumite, căci imediat femeile începură să se certe care trebuia să primească darul, însă toate amuțiră de îndată ce puseră ochii pe rochie.</p>
            <p>Acolo unde Tufan zărea numai un veșmânt simplu, ba poate chiar sărăcăcios și urât, ele vedeau mătăsuri lucrate cu grijă, având nestemate și fire de aur și argint trecute prin ele cu o măiestrie cum nici nu-și închipuiseră vreodată că s-ar găsi pe lume. Fiecare voia să pună mâna pe ea, să simtă țesătura și bogăția lucrăturii.</p>
            <p>Tufan îi întinse rochia Dobrinei, care se schimbă și se întoarse zâmbitoare.</p>
            <p>Însă nu mică-i fu acesteia mirarea când văzu că toate strâmbau din nas, căci veșmântul era fermecat și le făcea pe toate să creadă că lor le-ar veni mai bine.</p>
            <p>– Surioaro, nu te supăra pe mine, dar nu-ți cade bine...</p>
            <p>– Așa e, așa e! Privește ce lungă e...</p>
            <p>– Și mânecile alea...</p>
            <p>– Mai bine dă-mi-o mie!</p>
            <p>– Ba mie!</p>
            <p>Nu dură mult și hotărâră s-o încerce toate pe rând, dar fiecare pățea același lucru, iar celelalte nu mai aveau răbdare. Începură să se sfădească mai abitir, apoi să se păruiască pentru întâietate și nu se potoliră până ce nu sfâșiară rochia fermecată, după care, zgâriindu-se și lovindu-se pentru cele mai mici bucățele, până și pe acestea le rupseră de tot.</p>
            <p>Acum că Dobrina nu le mai ațâța privirea în chip fermecat, bărbații care veneau să vadă ce se petrecere, având din nou ochi pentru femei și văzându-le așa întărâtate, săriră să le despartă, și fiecare își găsi câte una alături de care să se ciondănească cu restul lumii, așa încât Tufan și Dobrina puteau să răsufle ușurați.</p>
            <p>– Gata, acum lucrurile sunt la fel ca odinioară, îl încredință ea.</p>
            <p>– Dar până când?</p>
            
        </main_text>
            


        

    </div>
    
    </div>

    <script>
        function toggleMenu() {
            var menu = document.querySelector(".menu-links");
            if (menu.style.display === "block") {
                menu.style.display = "none";
            } else {
                menu.style.display = "block";
            }
        }
    </script>
    <script>
        window.addEventListener('scroll', () => {
          const progressBar = document.getElementById('reading-progress');
          const scrollTop = window.scrollY;
          const docHeight = document.documentElement.scrollHeight - window.innerHeight;
          const scrollPercent = (scrollTop / docHeight) * 100;
          progressBar.style.width = scrollPercent + '%';
        });
      </script>
      
        <footer class="site-footer">
            <a href="#" class="back-to-top">De la început ↑</a>
            <p>© Mihnea Arion, 2025</p>
          </footer>
</body>
</html>