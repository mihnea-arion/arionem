<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mihnea Arion - Ex Oriente Lux</title>
    <link rel="stylesheet" href="./styles/styles.css">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Montserrat:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
</head>
<body>
    <div id="reading-progress"></div>
    <div class="app-wrapper">

        <div class="main-buttons-container">

            <div class="owner-container">
                <a href="index.html" class="owner-name"><h1 class="owner-title">MIHNEA ARION</h1></a>
            </div>

            <buttons_list class="buttons-list">

                <a href="fragmente.html" class="povestire-name">
                    <button1 class="button">FRAGMENTE</button1>
                </a>
                <a href="proza-scurta.html" class="povestire-name">
                    <button1 class="button">PROZĂ SCURTĂ</button1>
                </a>
                <a href="teatru.html" class="povestire-name">
                    <button1 class="button">TEATRU</button1>
                </a>
                <a href="traduceri.html" class="povestire-name">
                    <button1 class="button">TRADUCERI</button1>
                </a> 

            </buttons_list>

        </div>

        <div class="hamburger-menu">
            <div class="hamburger-icon" onclick="toggleMenu()">☰</div>
            <div class="menu-links">
                <a href="index.html">CARTE DE VIZITĂ</a>
                <a href="fragmente.html">FRAGMENTE</a>
                <a href="proza-scurta.html">PROZĂ SCURTĂ</a>
                <a href="teatru.html">TEATRU</a>
                <a href="traduceri.html">TRADUCERI</a>
            </div>
        </div>

    <div class="main-content-text">
        <div class="intro">
            <h1 class="story-title">Ex Oriente Lux</h1>
            <h2 class ="story-title">(fragment)</h2>
            <h2 class="author">Povestire de Mihnea Arion</h2>
        </div>
            
        <main_text class="main-text">

            <p><i>[...] ...ne găsim în faţa Teatrului Naţional când aceste coloane, unele care veneau dinspre Poştă, altele care veneau dinspre Câmpineanu, veneau şi înaintau şi o delegaţie din aceşti oameni ai muncii care venise la generalul Ştefănescu şi ceruse permisiunea să le dea voie să manifesteze, adică să meargă prin faţa Palatului Regal şi să reamintească regelui Ferdinand că în martie 1917, în preajma bătăliilor de la porţile Moldovei, dăduse acel ordin de zi către trupe în care spunea că vor primi după război pământ, vor primi pâine, vor primi libertate. Şi ei cereau domnului general voie să treacă prin faţa palatului, să reamintească Majestăţii Sale acele promisiuni pe care le-a făcut în preajma bătăliilor de la Mărăşti, Mărăşeşti, Oituz.</i></p>
            <p><i>Generalul Ştefănescu se duce chiar pe Strada Academiei unde se găsea Ministerul de Interne, stă de vorbă cu generalul Mărgineanu care era la punctul de comandă acolo cu ministrul de Interne, însă aceştia nu au admis… Cu o zi înainte se adusese nişte unităţi militare din Regimentul de Vânători nr. 9, din Regimentul de Grăniceri şi făceau aşa zisele cordoane de siguranţă. Toată lumea era destul de enervată… vorbesc de aceşti oameni ai muncii care lăsaseră cu o lună de zile înainte mitraliera din braţe şi haina militară, veniseră în Bucureşti şi nu găsiseră nici măcar cenuşă, cum spuneau ei, în vatră.</i></p>
            <p><i>Ducându-se ca să se încadreze, să fie primiţi la uzine şi la fabrici, acolo unde patronii erau liberali – la Vulcan, Regie şi alte fabrici din Bucureşti – erau umiliţi şi li se spunea «dezertori» şi «fugari» şi că nu şi-au făcut datoria. Lucrurile astea i-au enervat, pentru că nu îi e permis nimănui să se atingă de demnitate! Fiecare om, oricât de simplu, este un briliant în sufletul lui, ceea ce îi reprezintă demnitatea. Şi erau loviţi, mai ales că majoritatea venise de pe frontul unde luptase în condiţiuni destul de frumoase, destul de brave.</i></p>
            <p><i>[...] Nu era la faţa locului nici un procuror, nici un om al ordinii, nici un gornist. Atuncea generalul Mărgineanu dă ordin Maiorului Tătăranu care era la Batalionul de Vânători de Munte… ṣi chiar în asemenea ocazii nu se trage în plin, ci prin nişte secerări deasupra, ca să intimideze. Însă aceştia, care erau la mitraliere, trag în plin. Şi după prima secerare, pe caldarâmul Străzii Câmpineanu, în dreptul Pieţei Teatrului Naţional cad 87 de morţi, între care mulţi copii, femei. Şi îmi spunea un bun prieten de-al meu, camarad din Regimentul 9 Vânători, locotenentul Ionescu Gheorghe care stătea acolo, fusese cu plutonul lui în cordonul se siguranţă, când la un moment dat zăreşte o mână a unui căzut pe trotuar, un rănit care ridică un braţ şi se adresează locotenentului: „Domnule locotenent, nu mai trageţi în noi, eu sunt caporalul Stăncel care am luptat în compania dumitale pe peronul gării Mărăşeşti, în ziua de 6 august!…”</i></p>
            <p><i>(Generalul Emilian Ionescu, despre evenimentele din data de 13 decembrie 1918)</i></p>

            <br>
            <h1 class="asterisk">*</h1>
            <br>
            
            <p>– Mână, Fane, mână!</p>
            <p>Hurducăturile drumului ăsta arată că mai avem încă de lucru. Uniți sau neuniți, gropi tot avem. Iar asta e Capitala! Poate acum că suntem mai mulți le-om umple de bine, de rău, mai ușor.</p>
            <p>Las filosofiile de cafenea și încarc pistolul. Din când în când pe lângă noi mai șuieră câte un glonț. Îl aud pe Fane cum suduie, dar nu înțeleg exact ce-l deranjează. Poate eu, poate caii obosiți, poate proiectilele, poate individul pe care-l urmărim. Cine știe?</p>
            <p>Îndrept pistolul către fugar. Ochesc și... fatalitate! Încă o zdruncinătură strică tot.</p>
            <p>– Trage, bre Catone, crapă-i bostanul!</p>
            <p>Chiar și pentru un surugiu, Fane e cam belicos. E mic, negricios, îndesat și are o mustață lăsată. Pe cap are o căciulă de miel pe care și-o tot potrivește. Altfel ar pica. Omul ăsta stă pe diligență și lovește caii cu sete. Pe deasupra, mai și fumează. </p>
            <p>Individul pe care-l urmărim e singur. Ca atare, trebuie să și mâne, să și tragă. Dacă lucrurile stăteau altfel, cred că-l aranja pe Fane până acum. Sau cine știe? Poate că l-ar fi nimerit și Fane ar fi continuat să lovească, să suduie și să bea tutun. Pare în stare să facă una ca asta.</p>
            <p>Trag din nou. Ratez.</p>
            <p>Bezna din jurul nostru nu mă ajută.</p>
            <p>– Mă-sa!</p>
            <p>– Așteaptă, bre Catone, că m-oi apropia eu de el!</p>
            <p>Într-adevăr, iar s-a mărit distanța. Păcat că nu e nimeni să ne vadă. Cred că e un spectacol pe cinste. Două diligențe care gonesc pe un drum prost. Eu cu Fane stând pe acoperiș. Un scrântit care trage în noi. Mă mir că nu i-a trecut prin cap să ne împuște caii. Parcă am fi în Vestul Sălbatic. Sau cel puțin așa îmi place mie să cred. E vina gazetelor și revistelor. Oare ce-ar spune domnișoara Ela dacă m-ar vedea? Ar mai deranja-o situația mea materială precară?</p>
            <p>Dar se pare că asta ne e soarta. Suntem ca niște actori care joacă într-o piesă ratată. O piesă pe care n-o vede nimeni. Pe care nu vrea s-o vadă nimeni. Nici nu-i de mirare! Aproape că nici eu nu vreau. Însă eu sunt forțat, n-am ce face. Cu simbrie sau fără, tot trebuie.</p>
            <p>Uneori îmi stă mintea în loc. Mă întreb: cum Dumnezeu am ajuns în punctul ăsta? Ce are în plan Viața, Soarta sau (cum le place unora să-i zică) Hazardul?</p>
            <p>Iar am dat-o în filosofeli ieftine. Totul e simplu de fapt. Foarte simplu. Doar că e nevoie să pornesc de la Început.</p>
            
            <br>
            <h1 class="asterisk">*</h1>
            <br>

            <p>Începutul (sau Sfârșitul, după cum credea multă lume pe atunci) a venit odată cu nemții. Nu atât că l-au provocat, dar l-au adus. E o diferență subtilă aici.</p>
            <p>Degeaba ne-am fălit cu atacul nostru în Țara Ungurească. Știm cu toții cât a durat asta. 1916 – nefast an! Bine că ne-au sprijinit aliații noștri. Unii se bronzau la Salonic. Ceilalți dracu’ știe ce făceau, dar pe noi sigur nu ne ajutau.</p>
            <p>Apoi a urmat ocupația. Ocupația Bucureștilor. Câtă pompă, cât fast! Mai mare jenă nici că putea să fie. Trupele au intrat în celebra urbe chiar de ziua lui Mackensen. Halal cadou! Să nu mai vorbim de toate prostiile aferente. </p>
            <p>Nici acum nu-mi dau seama ce a fost mai rușinos. Poate faptul că orașul a fost dăruit fără o fărâmă de rezistență. Sau poate faptul că deoarece administrația plecase, nu era nimeni care să le predea „cuceritorilor” orașul. </p>
            <p>În schimb eu, ca un polițai de bine ce sunt, am fost silit să rămân. Măcar au încetat bombardamentele alea nenorocite. Tare scrântiți mai sunt și nemții ăștia cu zepelinele lor. Ca să vezi la ce le stă lor mintea! Zboară la mii de metri înălțime ca să arunce bombițe!</p>
            <p>În orice caz, când au venit, au făcut spectacol. Domnul Mackensen s-a lăsat așteptat. A venit abia pe seară, dar când a ajuns, se ținea mândru nevoie mare, pe un cal alb... </p>
            <p>Ulterior am aflat că primele trupe care puseseră stăpânire pe oraș erau de fapt ale lui Falkenhayn. Spărgătorul de fronturi se dădea cam rotund în condițiile astea.</p>
            <p>Nemțălăii mi s-au părut tare ciudați. Au intrat mărșăluind frumos, cântând naiba știe ce prostii. Parcă era o procesiune lugubră. Mă simțeam ca și cum asistam la un ritual mistic de pe vremea păgânilor.</p>
            <p>Toți purtau aceeași uniformă. Toți, fără excepție. De la primul comandant, până la ultimul soldat. Asta mi s-a părut interesant.</p>
            <p>Mi-e și scârbă să mă gândesc la spectacolul jenant pe care l-a făcut o parte din populație. Nici nu mai exista noțiunea de germanofil sau antantofil. Pentru mulți, toate fostele simpatii erau uitate. </p>
            <p>Abia atunci s-a văzut din ce era făcut fiecare. </p>
            <p>Bucuria delirantă a unora îmi provoca greață. Către nemți s-au repezit tot soiul de cocote, indivizi dubioși, actrițe de mâna a doua, aventurieri de proveniență îndoielnică... </p>
            <p>S-au repezit către ei de parcă îl prindeau pe Dumnezeu de picior. Și-or fi zis să ia partea celui ce împarte, doar-doar or primi și ei o firmitură...</p>
            <p>Firește, au urmat restructurările. Adică au reorganizat departamentele Poliției. Au dat afară pe unii, au chemat pe alții, au băgat teutoni cam peste tot...</p>
            <p>În orice caz, trebuia să faci ce ziceau nemții.</p>

            <br>
            <h1 class="asterisk">*</h1>
            <br>

            <p>Fane mână drăcește. Se apropie tot mai tare de nemernic. În curând îl ajungem. Bine că mai am câteva gloanțe. Dacă se termină asta, trecem la baionete. Adică eu la briceag și individul pe care-l urmărim la ce-o fi având prin buzunare.</p>
            <p>Nu știu cum și când, dar Fane iar a aprins o țigară. E un adevărat fenomen.</p>
            <p>În fața noastră pare să se ițească un gropan cât toate zilele. Vreau să-i atrag atenția lui Fane, însă văd că surugiul deja îl fixează cu privirea. Bine că apa strânsă reflectă luna. Altfel nu-mi dau seama cum l-am fi reperat pe întunericul ăsta.</p>
            <p>Mereu mi-am dorit să spun că trecem la atacul cu baionete.</p>
           
            <br>
            <h1 class="asterisk">*</h1>
            <br>

            <p>Ca de obicei, eu am avut noroc. Mi-a fost destul de ușor sub ocupație.</p>
            <p>Mă rog, „ușor”. Ușor, ținând cont de condițiile date și de faptul că nu am decedat.</p>
            <p>Mi-au băgat pe gât un neamț pe nume Hans. Umblam, de regulă, câte doi. Mereu un român și măcar un german. Nu știu să spun exact de ce. Probabil mă supraveghea. Sigur făcea asta. Bine că mai rupeam o boabă de germană, altfel nimic nu înțelegeam. </p>
            <p>Chiar și așa nu prea înțelegeam. </p>
            <p>Din fericire, Hans îmi repeta cu răbdare nemărginită până când mă prindeam. Ne-au durut pe amândoi mâinile de cât am vorbit. În orice caz, s-a bucurat nevoie mare când am înțeles că e bavarez. Bayer.</p>
            <p>Hans mi-a explicat tot soiul de chestii. N-am prins mare lucru, deși ascultam intrigat. Era soldat, dar a fost băgat în poliția lor de ocupație. Sau asimilat nu știu cărui grad, motiv pentru care... În fine. Cert e că a fost, mai mult sau mai puțin, de bine, de rău, tovarășul meu.</p>
            <p>Împreună cu Hans am și făcut o grămadă de chestii. Gheșefturi le ziceam. Am patrulat prin frig ore întregi, am oprit niște bulgăroi care voiau să siluiască o duduie, am...</p>
            <p>A, da, câinii. Să nu uit de ei.</p>
            <p>După câteva săptămâni de la ocupația măreței armate germane, umblam ca tâmpiții în toate părțile după câini.</p>
            <p>De ce? </p>
            <p>Ei, asta-i bună! Cum de ce? Probabil că patrupedele săvârșiseră cine știe ce grozăvie împotriva Kaiser-ului, Reich-ului sau cine știe cărui alt lucru sacru pentru teutoni.</p>
            <p>Așadar, umblam cât era ziua de lungă și împușcam câini pe stradă. Nu conta dimensiunea, nu conta nimic. Mari, mici, ciungi, schilozi, urâți, frumoși, de rasă, corcituri – pe toți i-am ras. </p>
            <p>Măcar cu atât au rămas Bucureștii de la nemți.</p>
            <p>La început mă simțeam prost. La fel și Hans. Cred că l-am văzut lăcrimând când a împușcat primul animal. Oare și pe front se punea pe bocit când împușca oameni?</p>
            <p>În fine, am fost motivați foarte frumos de către superiorul lui Hans. Era un domn foarte convingător. Nu știu exact ce i-a zis. În orice caz, a lătrat la el în asemenea hal, că pentru o clipă am crezut că s-a transformat și el în dulău. După ce l-a muștruluit cum se cuvine, după ce i-a explicat că era vorba de un <i>Befehl</i>, mi-a aruncat și mie o privire scurtă. Eram doar o dâră de rahat pe cizma lui. Cu mine nu era cazul să discute. Când ne-am îndepărtat, Hans mi-a dat de înțeles ce bănuiam deja. </p>
            <p>Domnul ofițer era prusac.</p>
            
            <br>
            <p style="text-align: center;">. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .</p>
            
        </main_text>
            


        

    </div>
    
    </div>

    <script>
        function toggleMenu() {
            var menu = document.querySelector(".menu-links");
            if (menu.style.display === "block") {
                menu.style.display = "none";
            } else {
                menu.style.display = "block";
            }
        }
    </script>

<script>
    window.addEventListener('scroll', () => {
      const progressBar = document.getElementById('reading-progress');
      const scrollTop = window.scrollY;
      const docHeight = document.documentElement.scrollHeight - window.innerHeight;
      const scrollPercent = (scrollTop / docHeight) * 100;
      progressBar.style.width = scrollPercent + '%';
    });
  </script>

        <footer class="site-footer">
            <a href="#" class="back-to-top">De la început ↑</a>
            <p>© Mihnea Arion, 2025</p>
          </footer>
          
</body>
</html>