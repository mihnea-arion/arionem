<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mihnea Arion - V-ați întrebat vreodată...?</title>
    <link rel="stylesheet" href="./styles/styles.css">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Montserrat:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
</head>
<body>
    <div id="reading-progress"></div>
    <div class="app-wrapper">

        <div class="main-buttons-container">

            <div class="owner-container">
                <a href="index.html" class="owner-name"><h1 class="owner-title">MIHNEA ARION</h1></a>
            </div>

            <buttons_list class="buttons-list">

                <a href="fragmente.html" class="povestire-name">
                    <button1 class="button">FRAGMENTE</button1>
                </a>
                <a href="proza-scurta.html" class="povestire-name">
                    <button1 class="button">PROZĂ SCURTĂ</button1>
                </a>
                <a href="teatru.html" class="povestire-name">
                    <button1 class="button">TEATRU</button1>
                </a>
                <a href="traduceri.html" class="povestire-name">
                    <button1 class="button">TRADUCERI</button1>
                </a> 

            </buttons_list>

        </div>

        <div class="hamburger-menu">
            <div class="hamburger-icon" onclick="toggleMenu()">☰</div>
            <div class="menu-links">
                <a href="index.html">CARTE DE VIZITĂ</a>
                <a href="fragmente.html">FRAGMENTE</a>
                <a href="proza-scurta.html">PROZĂ SCURTĂ</a>
                <a href="teatru.html">TEATRU</a>
                <a href="traduceri.html">TRADUCERI</a>
            </div>
        </div>

    <div class="main-content-text">
        <div class="intro">
            <h1 class="story-title">V-ați întrebat vreodată...?</h1>
            <h2 class="author">Schiță de Mihnea Arion</h2>

        <p>V-ați întrebat vreodată...? Nu, de fapt, e un început prea direct... Mai bine o luăm mai ușurel...</p>
        <p>Îmi ador slujba. </p>
        <p>Mă rog, cineva care cică se pricepe la din astea mi-a spus că nu ar fi corect. Că slujba ar fi doar a preotului. În fine, spuneți-i cum vreți: muncă, meserie, profesie, job. Însă profesie sună foarte pretențios, iar job... hai s-o lăsăm așa când vine vorba de job...</p>
        <p>În orice caz, după cum spuneam, ador ceea ce fac.</p>
        <p>De ce? Mai trebuie să mă justific? Ah, corect, aici voiam să ajung... vă zic sincer, nici nu știu de unde să încep! Bine, hai că vă spun... deși deja presimt că îmi veți lua pâinea de la gură în câțiva ani. Cred și eu! Cine n-ar vrea să muncească la fel ca mine?!</p>
        <p>Haideți să vă povestesc cum decurge o zi obișnuită la lucru. Mă rog, e un fel de a spune, în realitate fiecare zi e diferită, nu sunt un om care suportă rutina…</p>
        <p>Doamne, am început să vorbesc la fel ca un corporatist!</p>
        <p>În orice caz, cam așa se petrec lucrurile… mă trezesc liniștit la… cât să fie? Nici nu contează prea mult. Mă rog, de fapt contează, dar în niște limite de bun simț. Trebuie să fie dimineața.</p>
        <p>Iar la mine dimineața se termină abia când trece de ora 12. Mai târziu nu e acceptabil. Ce naiba, nici dacă ai chefuit până a doua zi nu te trezești după prânz!</p>
        <p>Ei bine, în fiecare zi (uneori lucrez și la sfârșit de săptămână – dar programul e flexibil! O să vedeți de ce...) la 12:01 sună telefonul.</p>
        <p>Așa am hotărât eu – din nou, asta e doar o convenție.</p>
        <p>La telefon aud Vocea.</p>
        <p>Mereu e sexy. Puțin mai joasă, intimă, de parcă deapănă cine știe ce amintire… am încercat să mi-o imaginez deseori pe domnișoara de la Dispecerat. În mintea mea e o femeie taaare bine, aranjată, cam atât de înaltă, cu ochii…</p>
        <p>Dar să lăsăm asta. E stabilit clar în contract că nu e voie să văd pe nimeni din celelalte departamente. Ce dezamăgire!</p>
        <p>Așa, revenind la Voce. </p>
        <p>Vocea…</p>
        <p>Buuun. Scuze, gândurile îmi zboară în cu totul altă parte când mă gândesc la ea. Deci Vocea asta îmi spune la ce eveniment trebuie să mă prezint în seara respectivă. Asta e specialitatea mea. </p>
        <p>Negreșit, după maximum două ore în cutia mea poștală se află biletul de la spectacolul cu pricina. Partea foarte bună la toată chestia e că oamenii aștia sunt și deștepți, și înțelegători. Se pliază pe nevoile angajatului, se merge mult pe negociere... Aoleu, iarăși am mâncat dicționarul de termeni corporatiști...!</p>
        <p>Ce vreau eu să spun e că mă trimit la evenimentele care mă interesează. Îți place muzica clasică? Treci la concertul orchestrei cutare! Îți place să asculți rock? Treci la trupa X! </p>
        
        <h1 class="asterisk">*</h1>
        
        <p>Ei bine, odată ajuns acolo începe distracția. Abia acolo.</p>
        <p>Aici chiar nu mai știu de unde să încep. Sunt atâtea lucruri de spus! Mai bine doar vă descriu ce fac. Așa e mai cinstit. </p>
        <p>Prezint biletul, trec de pază, uneori primesc o brățărucă din aia, mă rog, aiureli din astea, probabil că le știți cu toții deja.</p>
        <p>Odată ce am intrat, încep să umblu, să fac recunoașterea terenului, să-mi dau seama cu ce se mănâncă perimetrul în care trebuie să activez...</p>
        <p>Cel mai important este să am casca (dotată cu tehnologie bluetooth, evident, căci trebuie să am mâinile libere!) pregătită și telefonul încărcat.</p>
        <p>Haideți să vă dau drept exemplu una din însărcinările favorite pe care trebuie să le duc la bun sfârșit.</p>
        <p>A, înainte de asta, trebuie să vă mai clarific ceva. Nu doar că am voie să beau la muncă. Într-un fel e chiar necesar – treaba asta intră în fișa postului! Acum că știți asta, nu vă miră să aflați că mă înființez la coadă la băutură și aștept. În prealabil am primit instrucțiunile.</p>
        <p>Ia bere și ia-ți bere. </p>
        <p>Asta e Vocea 2. E un tip dur, nu mai e domnișoara. Vorbele lui înseamnă din start două-trei păhărele pentru mine. Să nu mă înțelegeți greșit, lichidul pe care-l dau ăștia la festivaluri e mai mult apă (ca să nu zic altceva) decât bere. Partea bună e că mă decontează angajatorii! Mai e și scumpă ca naiba...</p>
        <p>Buuun, deci după ce are loc și asta, sunt pregătit să lovesc. Să-mi duc la bun sfârșit menirea. În mâini am, de regulă (după posibilitățile evenimentului), două suporturi de carton pline de pahare cu bere.</p>
        <p>Sunt gata să-mi urmez Destinul.</p>
        <p>Sigur, unii își doresc de la Viață lucruri mult mai grozave. Vor case, mașini, bani, femei... vor insule, iahturi, croaziere, vacanțe în locuri de care n-au auzit în viața lor...</p>
        <p>Eu, în schimb, sunt un om simplu. Mai mult, îmi dau seama și îmi asum asta. Drept urmare, n-am idealuri din astea mărețe. Am ceva foarte simplu în cap. </p>
        <p>Vreau să mulțumesc oameni.</p>
        <p>Cum fac? Păi asta vă tot explic!</p>
        <p>Reușesc asta în cel mai simplu mod posibil. Pentru a-i mulțumi pe unii, trebuie să-i nemulțumești pe alții. </p>
        <p>V-ați întrebat vreodată...?</p>
        <p>Ah, dar încă nu e momentul! Mai aveți puțină răbdare!</p>
        <p>Alcoolul intră în sânge și îmi face orice urmă de rușine să dispară. Așa e mai bine. Așa îmi pot duce la bun sfârșit treaba.</p>
        <p>Și atunci se produce. Întotdeauna îmi dau seama. Parcă am un al șaselea simț.</p>
        <p>Știu când urmează să mă sune. Pur și simplu știu. Dar asta încă nu e mare lucru. Mai amuzant e că deseori îmi dau seama cine va fi norocosul. E pur și simplu experiența. Dacă vă tentează să lucrați în domeniu, o să vedeți că vă prindeți pe parcurs ce și cum...</p>
         <p>Sunt cu berile în mână. Pândesc. Inima îmi bate mai repede. Simt adrenalina. Oare care din toți cei din jurul meu va fi ținta? Oare am ghicit și de data asta?</p>
        <p>Ei bine, în acel moment aud Vocea 2 din nou.</p>
        <p>Uită-te în dreapta ta... dincolo de băieții ăia cu tricouri Iron Maiden... nu, nu până la doamna blondă... mai aproape... da, da, l-ai văzut, ăla e, e tipul gras și chel în tricoul negru... ăla e ținta...</p>
        <p>Zis și făcut. </p>
        <p>Mă apropii mai mult sau mai puțin subtil. Mă prefac că mă clatin. Faptul că miros a alcool mă salvează de orice bănuială. E clar că-s doar un bețivan. Apoi, ce să vezi? Calc strâmb. Oh, ce greșeală din partea mea!</p>
        <p>Vai, ce păcat că domnului gras și chel (și îmbrăcat în tricoul negru) i s-a făcut o baie de bere! Ce ghinion că s-a udat complet ruscacul în care avea un laptop! Ei, așa e la concert, se mai întâmplă, n-ai ce-i face, toți roacherii ăștia sunt niște bețivani oricum...</p>

        <h1 class="asterisk">*</h1>

        <p>Dar cum? Credeți că asta e tot? Nu v-a plăcut treaba cu vărsatul berii pe un spectator oarecare? Stați liniștiți, mai sunt nenumărate activități, sigur găsim ceva ce v-ar plăcea! </p>
        <p>Spre exemplu, am diverși colegi care pur și simplu sunt trimiși în niște apartamente oarecare, iar în cască li se spun cuvintele magice:</p>
        <p>Ia bormașina de pe jos și dă găuri oriunde în peretele din fața ta.</p>
        <p>Am înțeles că terorizează blocuri întregi timp de câteva ore!</p>
        <p>Mai sunt și concertele de muzică clasică, reprezentațiile de operă... Acolo nenumărați studenți de la actorie care vor să se antreneze pentru rolul vreunui ftizic fac un cor al tusei cum n-auzi nici în pavilionul celor cu boli pulmonare!</p>
        <p>În timp ce soprana ajunge cu vocea tot mai sus, într-o parte a sălii se aude cum cineva își suflă puternic nasul...</p>
        <p>Acela e semnalul. Începe corul ftizicilor.</p>
        <p>Câtă convingere! Câtă pasiune în acea tuse! Cum se strecoară ea printre sunetele orchestrei, uneori acoperind-o! Asta da dedicație!</p>
        <p>Mai sunt și altele, nenumărate... uneori doar ți se spune să staționezi la metrou pe scara rulantă pe partea stângă... sau să furi sulurile de hârtie din toaletele publice... să chemi liftul la cel mai de sus etaj, după care să lași ușa deschisă...</p>
        <p>Așadar, în caz că v-ați întrebat vreodată...</p>
        <p>Ei bine, eu sunt acela.</p>
        <p>Sper că acum mă întelegeți. Nu mi-aș schimba slujba pentru nimic în lume.</p>
        
        

        </div>

        
    </div>


    
    </div>

    <script>
        function toggleMenu() {
            var menu = document.querySelector(".menu-links");
            if (menu.style.display === "block") {
                menu.style.display = "none";
            } else {
                menu.style.display = "block";
            }
        }
    </script>
    <script>
        window.addEventListener('scroll', () => {
          const progressBar = document.getElementById('reading-progress');
          const scrollTop = window.scrollY;
          const docHeight = document.documentElement.scrollHeight - window.innerHeight;
          const scrollPercent = (scrollTop / docHeight) * 100;
          progressBar.style.width = scrollPercent + '%';
        });
      </script>
        <footer class="site-footer">
            <a href="#" class="back-to-top">De la început ↑</a>
            <p>© Mihnea Arion, 2025</p>
          </footer>
</body>
</html>