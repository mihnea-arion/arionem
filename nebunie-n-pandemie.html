<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mihnea Arion - Nebunie-n pandemie</title>
    <link rel="stylesheet" href="./styles/styles.css">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Montserrat:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
</head>
<body>
    <div class="app-wrapper">

        <div class="main-buttons-container">

            <div class="owner-container">
                <a href="index.html" class="owner-name"><h1 class="owner-title">MIHNEA ARION</h1></a>
            </div>

            <buttons_list class="buttons-list">

                <a href="fragmente.html" class="povestire-name">
                    <button1 class="button">FRAGMENTE</button1>
                </a>
                <a href="proza-scurta.html" class="povestire-name">
                    <button1 class="button">PROZĂ SCURTĂ</button1>
                </a>
                <a href="teatru.html" class="povestire-name">
                    <button1 class="button">TEATRU</button1>
                </a>
                <a href="traduceri.html" class="povestire-name">
                    <button1 class="button">TRADUCERI</button1>
                </a> 

            </buttons_list>

        </div>

    <div class="main-content-text">
        <div class="intro">
            <h1 class="story-title">Nebunie-n pandemie</h1>
            <h2 class ="story-title">(fragment)</h2>
            <h2 class="author">Povestire de Mihnea Arion</h2>
        </div>
            
        <main_text class="main-text">

            <p style="text-align: center;"><i>Din cerul mat, încovoiat pe zare</i></p>
            <p style="text-align: center;"><i>Ca un imens cuptor de porțelan,</i></p>
            <p style="text-align: center;"><i>Un soare imobil și diafan</i></p>
            <p style="text-align: center;"><i>Trimite raze perpendiculare.</i></p>
            <br>
            <p style="text-align: center;"><i>Orașul „adâncit ca-ntr-o visare",</i></p>
            <p style="text-align: center;"><i>Cu tot aspectul lui cotidian,</i></p>
            <p style="text-align: center;"><i>E bântuit în fiecare an</i></p>
            <p style="text-align: center;"><i>De felurite boli imaginare.</i></p>
            <br>
            <p style="text-align: center;"><i>Prin atmosfera plină de insecte,</i></p>
            <p style="text-align: center;"><i>Vin de departe adieri suspecte:</i></p>
            <p style="text-align: center;"><i>Se furișază molima perfidă...</i></p>
            <br>
            <p style="text-align: center;"><i>Trag storul la fereastră și, de frică,</i></p>
            <p style="text-align: center;"><i>Simt inima cum mi se face mică</i></p>
            <p style="text-align: center;"><i>Cât un microb de febră tifoidă.</i></p>
            <br>
            <p style="text-align: right;">George Topîrceanu - <i>Sonet estival</i></p>

            <br>
            <br>
            <br>

            <p>În funcție de persoana întrebată, zice-se că toate problemele umanității s-ar trage fie de la Adam și Eva (sau, în funcție de răspunderea asumată, de la Dumnezeu Însuși), fie de la lăcomia băncilor, fie de la ce face vecina de la parter, fie de la mulțimea jucătorilor de loto prin comparație cu numărul câștigătorilor, fie de la faptul că bărbații sunt porci (sau că femeile sunt toate la fel), fie chiar și de la faptul că cineva iar lasă nenorocita aia de ușă de la lift deschisă și, ca urmare, iar trebuie să faci gimnastică cine știe câte etaje.</p>
            <p>Un lucru, însă, e aproape cert: sistemele, în speță cele umane, tind către dezagregare (orice ar însemna asta). Din fericire, în această scriere, este vorba despre o lume paralelă, fictivă, așa că putem sta liniștiți. Ca de obicei, orice asemănare cu cea reală se datorează strict întâmplării. </p>
            <p>Însă există totodată și nenumărate diferențe. De pildă, în această lume există șansa ca oamenii, indiferent de domeniul în care activează, să fie pur și simplu iresponsabili. Așadar, putem sta liniștiți: la noi așa ceva nu s-ar putea întâmpla nicicând.</p>
            <p>Spre exemplu, un renumit savant (dar totodată controversat pentru întrebuințarea unor mijloace de cercetare lipsite de etică) care fusese angajat de către un comitet guvernamental oarecare (aflat mână-n mână cu armata țării respective; ambele având, desigur, drept scop final pacea între popoare) să fabrice o armă biologică (sub forma unui virus) făcu o gafă tocmai din această cauză: eliberă un agent patogen din neglijență.</p>
            <p>Între noi fie vorba, membrii respectivului comitet nu neapărat că își doreau eliberarea acestuia în lume, dar, după cum știm cu toții, nu strică niciodată să ai celelalte super-puteri la mână cu altceva în afară de bomba atomică. Ce să mai, bomba atomică e deja cam învechită, iar în era digitală e cu atât mai interesant să poți lupta pe cât mai multe fronturi (tot o formă de multitasking, desigur!).</p>
            <p>În orice caz, greșeala făcută de savantul menționat anterior se produse dintr-o pornire firească: plictisit fiindcă nu avea succes la îmbunătățirea capacităților virusului, omul dorise pur și simplu să bea la muncă. Problema era că atunci când umblase la berea dosită strategic în frigider, scăpase lamelele cu virusul – ceva ce nicio persoană responsabilă nu ar face.</p>
            <p>Firește, acest lucru nu ar fi însemnat neapărat o tragedie, însă omul nostru stărui în greșeală, aplecându-se și încercând să strângă mizeria. Spre lauda lui eternă, nu făcea nicio diferență între el și foștii săi cobai (atât animali, cât și umani): câtă vreme își satisfăcea compulsiile, viața, sub orice formă, era la fel de irelevantă pentru el.</p>
            <p>Astfel, deoarece mănușile pe care le purta erau, la rândul lor, defectuoase, deveni primul purtător (uman) al noului virus, adăugând și acest detaliu la lista meritelor sale mai degrabă îndoielnice. </p>
            <p>Hazardul completă acest ansamblu de factori oricum impresionant de improbabili cu existența unei pisici, pe care o mângâie înainte să se dezinfecteze corespunzător. Mai mult, această pisică buclucașă intră în contact cu nenumărate alte persoane care făcură același lucru: atinseră animalul simpatic, dar infectat.</p>
            <p>Rezultatul era previzibil: agentul patogen se răspândi repede, cuprinzând aproape întreaga regiune (vedeți, era o pisică tare populară), însă din cauza perioadei mari de incubație nimeni nu observă efectele în timp util – nici măcar savantul care se ocupa de el, cel care primise botezul de foc.</p>
            <p>La un moment dat, însă, la multe zeci de zile după, un medic din zonă, mai curios din fire (și/sau băgăcios și care nu avea ce face, în funcție de interpretarea aleasă), observând că tot mai mulți vecini erau mai mereu roșii la față, strănutau și tușeau, avu ideea neinspirată să îi cheme pe câțiva la consultație. </p>
            <p>Îi convinse destul de greu, deoarece aceștia îi spuneau că nu au febră și că nu se simt rău, însă, din nefericire pentru el, unii acceptară totuși. După ce efectuă o analiză de exsudat pentru mai multe persoane, ajunse la o concluzie care îl tulbură oarecum.</p>
            <p>Pentru a se convinge pe deplin, îi descrise situația unui coleg de încredere aflat în vacanță, chemându-l de urgență. Acesta se conformă (deși nu avea niciun chef) și îi confirmă descoperirea: era vorba de un virus nou, nemaivăzut până atunci la om (cel puțin nu sub forma respectivă).</p>
            <p>Nevrând să panicheze populația, cei doi apelară de îndată la autorități pentru a le aduce la cunoștință situația, dar indivizii cu care vorbiră (toți roșii la față și strănutând din plin) se prefăcură că nu le înțeleg jargonul, trimițându-i dintr-o parte în alta a orașului. </p>
            <p>Nici memoriile adresate diverselor persoane care puteau să ia măsuri nu avură vreun efect. Degeaba scriseră mormane întregi de misive, căci abordarea era la fel de folositoare ca plimbările neîntrerupte de dinainte. </p>
            <p>În sfârșit, cu picioarele și mâinile obosite până peste poate, apelară la o jurnalistă independentă din regiune. Aceasta avea o reputație cumplit de proastă, însă cei doi chiar nu mai știau ce să facă. Femeia îi ascultă, scrise un mic editorial (pe care cei doi îl verificară în prealabil pentru a se asigura de corectitudinea datelor) pe blog-ul ei pe care nu îl citea aproape nimeni, după care așteptară.</p>
            <p>De această dată, autoritățile reacționară prompt: a doua zi trimiseră câte un echipaj de poliție ca să-i ridice, după care îi supuseră la niște torturi cumplite pentru a dezvălui cine îi plătise ca să disemineze informații false care atacau prestigiul statului. Desigur, erau nemaipomenit de dezamăgiți să audă repetată aceeași poveste, indiferent de ingeniozitatea metodelor aplicate.</p>
            <p>În sfârșit, cineva sus-pus și cu o minte ceva mai luminată (o combinație cu adevărat rară) făcu legătura dintre spusele nefericiților (relatate întâmplător, ca într-un banc, de către un alt oficial) și cercetările virale din regiune. </p>
            <p>De îndată ce autoritățile conștientizară pericolul, îl supuseră și pe cercetător la un interogatoriu amănunțit (asezonat și cu tortură, desigur) ca să afle tot ce era de aflat despre virus. În urma acestuia, îl executară prompt (firește, gurile rele spun că ar fi murit de fapt chiar în timpul torturii), deoarece nu fusese în stare să dea un răspuns clar despre capacitățile virusului, decât că „probabil erau destul de reduse la momentul în care a scăpat”. </p>
            <p>Problema nu era faptul că un virus posibil periculos scăpase în lume și nici măcar incompetența de care dăduse dovadă savantul, ci pur și simplu ineficiența lui. Până la urmă, lipsa rezultatelor era cel mai deranjant lucru pentru angajatorii săi. De ce îl mai plăteau? Dacă tot dăduse drumul la virus, ar fi fost cazul ca măcar să fie unul de temut.</p>
            <p>Pe lângă cercetător, și medicii care raportaseră autorităților descoperirile lor „dispărură” la rândul lor, împreună cu jurnalista. Nu de alta, dar ce încredere se poate avea în cineva care se pune de-a curmezișul statului, indiferent de motivație?</p>

            <br>
            <h1 class="asterisk">*</h1>
            <br>

            <p>Odată scăpat în lume, virusul începu, evident, să se modifice. Lunga sa durată de incubație era o bombă cu ceas care ticăia încet, dar sigur.</p>
            <p>La început, firește că nimeni nu băgă în seamă molima care începea să se răspândească. Guvernul țării de unde pornise nu putea risca să se facă de râs pe plan internațional – într-adevăr, cum se putea compara un virus cu imaginea statului?! – iar specialiștii din alte locuri care tot descopereau cazuri de infecție erau luați în râs cu alarmismul lor în privința unui nou virus care cauza... colorarea feței, tuse și strănuturi!</p>
            <p>Apărură tot mai multe măști roșii și, judecând după nenumăratele creații de modă și hainele purtate de toată lumea, roșul devenise culoare de sezon. Apărură de asemenea nenumărați clovni roșii, iar plușurile și jucăriile în formă de minge roșie (deși e greu de spus ce culoare are un virus) începură să se vândă pe bandă rulantă. O cunoscută actriță chiar își ascundea complexele declarând sus și tare că noua culoare a feței „îi completa de minune tenul oricum bronzat”, așa încât unele persoane începură să caute în mod activ să se infecteze. Nu mică le era dezamăgirea când descopereau că exista o șansă să fie bolnave, dar asimptomatice: nuanța de roșu aprins pur și simplu nu apărea, oricât s-ar fi străduit!</p>
            <p>Alții, în schimb, aveau nenorocul doar să tușească și să strănute (despre aceștia gurile rele spuneau că ar fi avut, de fapt, doar o gripă sezonieră).</p>
            <p>Însă toate aceste lucruri nu serviră decât la aruncarea virusului în derizoriu, lucru care nu începu să se schimbe decât odată cu „prima victimă”: o bătrânică de optzeci de ani cu chipul roșu ca para focului. Pentru că știrea prinsese la public (fascinat să descopere că persoanele cu fața roșie puteau să și moară), celelalte agenții și canale de presă preluară și repetară știrea ad infinitum pentru o audiență tot mai mare.</p>
            <p>Desigur, faptul că sărmana femeie murise călcată de o mașină în timp ce traversa ilegal era un detaliu care le scăpase celor mai mulți jurnaliști, ca să nu mai vorbim de telespectatori și cititori. În mod previzibil, incidentului îi urmă o serie de altele asemănătoare, variațiunile pe această temă isterizând anumite segmente ale populației.</p>
            <p>Totuși, spre lauda lor veșnică, deși porniseră de la premisa greșită, jurnaliștii ajunseseră, într-un fel, la o concluzie corectă (sau, în orice caz, reală): tot cam pe atunci una dintre formele virusului începuse să se manifeste în mod agresiv. Deși chipul roșu se păstrase, acum cauza și o tuse acută, care nici nu se compara cu varianta inițială.</p>
            <p>Decizia guvernului de unde pornise agentul patogen se oglindi și în abordarea organizațiilor care trebuiau să se ocupe, cel puțin în teorie, de gestionarea răspândirii lor. Acestea își luară misiunea foarte în serios și răsplătiră fondurile semnificative cu care erau hrănite prin cea mai înțeleaptă decizie: nevrând să mai panicheze degeaba în prealabil populația, declarară mai întâi sus și tare că nu exista niciun pericol nici pentru oameni, nici pentru animale , după care așteptară până în momentul critic (mai exact clipa în care opinia publică se scandaliză până peste măsură) înainte să ia în serios noul virus.</p>
            <p>Apoi, cu aceeași nonșalanță, de parcă era un fapt oarecare, declarară în cel mai firesc mod că este vorba de o pandemie, dând peste cap diversele planuri guvernamentale gândite în prealabil. Interpretând, desigur, în mod eronat strălucita metodă aleasă de organizațiile anterior menționate, multe persoane considerau că de fapt virusul nu era cine știe ce. Într-adevăr, nu era - cel puțin la început.</p>
            <p>În ciuda asigurărilor contrare venite de la tot felul de persoane cu autoritate (reală sau închipuită), virusul se părea că nu ține cont în mod clar nici de rasă, nici de culoarea pielii, nici de gen, nici de avere, nici de înălțime, nici de gabarit, nici de religie (și nici măcar de confesiune, spre nedumerirea și dezamăgirea multora). Desigur, nelipsitele guri rele spuneau că probabil ataca, totuși, după un anumit criteriu, așa că dădură vina pe legendara lipsă de imaginație a specialiștilor pentru neputința lor de interpretare a statisticilor.</p>
            <p>Prima isterie reală se produse abia atunci când jurnaliștii, scotocitori ca întotdeauna, aflară printr-o minune că printre primele ființe responsabile de răspândirea virusului (acum stabilit clar, potrivit experților, ca situându-se ca grad de periculozitate undeva între total inofensiv și absolut letal, diferența fină dintre cele două fiind imposibil de determinat) și, deci, de pandemie, se număra și o pisică. </p>
            <p>Sărmanele animale erau înjurate de unii – cei nemulțumiți de noua culoare a feței – și divinizate de alții – adică de cei mulțumiți – peste tot pe unde erau văzute și existară chiar și cazuri de ucideri ritualice: pisicile (încă vii, deisgur) erau legate pe un soi de rug și apoi li se dădea foc, fie în speranța unei revelații divine, fie pentru refularea unor puternice frustrări. Pe de altă parte, în acea perioadă luară naștere și diverse secte organizate special întru venerarea virusului. </p>
            <p>Noua mișcare sau religie care le cuprindea se baza pe incluziunea universală – toți oamenii erau, în sfârșit, cu adevărat egali într-o privință. Scepticii erau însă (ca de obicei) de părere că lucrurile nu stăteau chiar așa: chiar dacă în aparență virusul era unul egalitarist, era demn de menționat faptul că bogătașii probabil navigau liniștiți pe cine știe ce iahturi de lux, sau fumau trabucuri imense în complexe cu acces restricționat.</p>
            <p>După cum spune o veche și înțeleaptă vorbă: poporenii cu ponoasele, boierii cu foloasele.</p>

            <br>
            <h1 class="asterisk">*</h1>
            <br>

            <p>Un cunoscut jurnalist (de formație pesimist convins) îndrăzni să comenteze la știri situația în felul următor, ironizând lipsa de reacție atât a autorităților, cât și a populației:</p>
            <p>– Ei, domnule, să spunem lucrurilor pe nume... până nu încep să crape celebritățile de care știe toată lumea, nimeni nu o să ia în serios treaba asta! Știți la fel de bine ca mine că așa stă treaba, doar așa merg lucrurile dintotdeauna...</p>
            <p>Firește, spre mulțumirea tuturor părților vizate, CNA-ul opri emisiunea respectivă și îl amendă pe jurnalist pentru cinismul abordării, după care se felicită pentru măsura luată.</p>
            <p>În mod ironic sau nu, la scurtă vreme chiar jurnalistul crăpă, la rândul său, împlinindu-și profeția și stârnind un val de simpatie, mânie și chiar iritare din partea publicului, CNA-ului și autorităților deopotrivă, precum și un val paralel de panică, în ciuda faptului că fusese răpus de o pneumonie, nu de virus. Fața lui veșnic roșie din cauza patosului cu care vorbea părea să îl arunce în tabăra „virusaților”.</p>
            <p>	Așadar, într-adevăr, abia din acel moment, măcar unii oameni începură să ia lucrurile în serios: se înarmară cu măști, tone de dezinfectant, luară cu asalt și chiar devalizară magazinele, călcându-se, îmbrâncindu-se, sau chiar luptându-se unii cu alții pentru drojdie și conserve, făină și spaghete – niște reacții mărețe, care aduc o adevărată cinste gradului de evoluție al speciei umane, arătând că suntem în stare de orice doar pentru o rolă în plus de hârtie igienică atâta vreme cât știm cât de importantă este aceasta.</p>
            <p>	Acestea fiind spuse, una peste alta populația se comporta per total destul de normal: în afară de prevăzătorii menționați, ceilalți dădeau dovadă de o indolență cumplită, văzându-și mai departe de viețile lor de parcă mai nimic nu se întâmpla.</p>
            <p>	Povestirea de față se concentrează asupra stătulețui est-european unde problemele reale începură abia în urma unei ședințe excepționale organizate de președinte, un individ pirpiriu, dar carismatic cum nu se poate:</p>
            <p>	– Dragii mei miniștri și generali, prieteni, dar și – foști, sper – oponenți, suntem nevoiți să lăsăm la o parte diversele noastre frecușuri ca să luăm anumite măsuri pentru... consolidarea puterii. După cum bine știți, se apropie alegerile și nu vrem să se producă nicio... nebunie, în caz că virusul e mai puternic decât avem impresia. Sper că suntem cu toții de aceeași parte a baricadei măcar în privința asta, da?</p>
            <p>	Apoi începu să-și expună planul de luptă, care cuprindea niște măsuri care în mod normal ar fi părut cel puțin excentrice din moment ce era vorba doar de combaterea unei pandemii, însă fiind prezentate de el erau clar gândite cu un scop precis.</p>
            <p>	Toți cei din jur aprobară din cap, mai puțin un ministru care ținea cu tot dinadinsul sa joace rolul de avocat al diavolului:</p>
            <p>	– Dar poporul? Ce va spune poporul despre asta?</p>
            <p>– Poporul? Aș! Nu e nevoie să îl consultăm, vorbim noi pentru el! Doar de aia suntem plătiți, nu?</p>
            <p>– Corect!</p>
            <p>– Absolut!</p>
            <p>– Nici eu n-aș fi putut s-o zic mai bine, domnule președinte!</p>
            <p>– Mare dreptate aveți!</p>
            <p>Liderul aprobă grav, după care adăugă împăciuitor:</p>
            <p>	– Și să nu uitați niciodată, în caz că va întreba lumea... totul se face pentru bio-securitatea cetățenilor noștri și a statului!</p>
            
            <br>
            <p style="text-align: center;">. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .</p>
            
        </main_text>
            


        

    </div>
    
    </div>
</body>
</html>