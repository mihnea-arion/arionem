<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mihnea Arion - Incongruența</title>
    <link rel="stylesheet" href="./styles/styles.css">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Montserrat:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
</head>
<body>
    <div class="app-wrapper">

        <div class="main-buttons-container">

            <div class="owner-container">
                <a href="index.html" class="owner-name"><h1 class="owner-title">MIHNEA ARION</h1></a>
            </div>

            <buttons_list class="buttons-list">

                <a href="fragmente.html" class="povestire-name">
                    <button1 class="button">FRAGMENTE</button1>
                </a>
                <a href="proza-scurta.html" class="povestire-name">
                    <button1 class="button">PROZĂ SCURTĂ</button1>
                </a>
                <a href="teatru.html" class="povestire-name">
                    <button1 class="button">TEATRU</button1>
                </a>
                <a href="traduceri.html" class="povestire-name">
                    <button1 class="button">TRADUCERI</button1>
                </a> 

            </buttons_list>

        </div>

        <div class="hamburger-menu">
            <div class="hamburger-icon" onclick="toggleMenu()">☰</div>
            <div class="menu-links">
                <a href="index.html">CARTE DE VIZITĂ</a>
                <a href="fragmente.html">FRAGMENTE</a>
                <a href="proza-scurta.html">PROZĂ SCURTĂ</a>
                <a href="teatru.html">TEATRU</a>
                <a href="traduceri.html">TRADUCERI</a>
            </div>
        </div>

    <div class="main-content-text">
        <div class="intro">
            <h1 class="story-title">Incongruența</h1>
            <h2 class="author">Povestire de Mihnea Arion</h2>

            <p>– Auzi, te-ai întrebat vreodată oare unde dispar toți oamenii?</p>
            <p>Observase ceva și acum venise momentul s-o întrebe. Parcă avea la rândul ei ochiul ager și părea deosebit de atentă la jocul de cărți, deci poate și ea băgase de seamă.</p>
            <p>– Care oameni? întrebă Sally perplexă.</p>
            <p>Îl privea parcă nesigură dacă încearcă să râdă de ea sau vorbește serios.</p>
            <p>– Oamenii... ceilalți... cei pe care nu-i mai vedem, răspunse Denis dând din mâini cu iritare.</p>
            <p>Cum de nu înțelegea la ce se referă?</p>
            <p>– Ah, oamenii ceilalți... care ceilalți?</p>
            <p>Acum părea de-a dreptul curioasă.</p>
            <p>– Cei pe care nu-i mai vedem, repetă el.</p>
            <p>– Ce? Nu știu despre ce vorbești, zâmbi ea.</p>
            <p>Era clar că orice urmă de interes dispăruse la fel de brusc cum își făcuse apariția.</p>
            <p>– Hai mai bine să jucăm ceva, m-am plictisit de vorbăraia ta!</p>
            <p>– Dar nu e vorbăraie! Nu mai știi că înainte erau și alții? Nu mai știi că înainte ne jucam și cu Arthur, și cu Kristin, și cu Johnnie? Cu Sarah și cu Mary? Nu-i mai știi pe Jimmy și pe... și pe...</p>
            <p>Ea stătu puțin pe gânduri înainte să răspundă, dar când o făcu, lui aproape că-i sări țandăra.</p>
            <p>– Și pe mai cine?</p>
            <p>Îi venea s-o pocnească. Chiar numai atât reținuse din ce-i spusese? În același timp, își dădu seama că enervarea provenea mai mult din faptul că și el uitase, deși mai adineauri, cu doar câteva clipe în urmă, știa exact la cine se referea.</p>
            <p>Asta era problema: uitau. Și ei, și ea, și el, doar că în cazul lui parcă dura puțin mai mult.</p>
            <p>– Nu mai știu. Chiar nu mai știu cum îi zicea, dar era cel blond și gras care trișa la cărți. Sigur îl ții minte, doar te-ai supărat rău de tot pe el atunci când te-a făcut să pierzi deși aveai toți așii în mână...</p>
            <p>– Nu știu la cine te referi. Poate ai visat cumva?</p>
            <p>– Bine, bine... dar pe Jimmy n-ai cum să-l fi uitat! Doar acum două-trei zile încă era pe aici și ne jucam cu el! Ai uitat și asta?! aproape că strigă la ea.</p>
            <p>Femeia îi răspunse doar cu o privire bovină care deveni tot mai sperioasă, după care ochii începură să i se umezească și într-un final izbucni în plâns, lucru care făcu să pornească o mică alarmă de pe peretele camerei.</p>
            <p>Servitorul intră aproape imediat și începu s-o consoleze pe femeia care plângea ca un copil. Dotat cu o răbdare aparent infinită pentru toate nevoile fizice și emoționale ale oamenilor pe care-i slujea, acesta își oferi cadrul metalic cvasi-omenesc într-un simulacru de îmbrățișare, după care-i dădu femeii și ursulețul de pluș. Oare cum de știuse să-l aibă la îndemână?</p>
            <p>– Ce faci, Denis? Iar ai necăjit-o pe Sally? îl întrebă glasul robotic în care ghici o undă de reproș.</p>
            <p>Adevărul era că Sally mereu se smiorcăia. Acum regreta că vorbise cu ea. Probabil că avea să primească puncte roșii din partea Servitorului fiindcă o făcuse să plângă. Nu că ar fi avut mai mult succes cu vreunul dintre ceilalți, dar măcar n-ar fi declanșat alarma la care reacționau Servitorii.</p>
            
            <br>
            <h1 class="asterisk">*</h1>
            <br>
            
            <p>Se bucură că scăpă ieftin de această dată. Mai exact, nu primi nicio pedeapsă. În afară de întrebarea retorică a Servitorului, nu primi nici puncte negative la scor (lucru care ar fi dus la o reducere a porției de mâncare și a activităților de divertisment – de altfel singurele activități posibile) și nici nu fu nevoit să rămână închis în camera lui timp de atâtea unități de timp câte considerau Servitorii necesar pentru o asemenea încălcare a ordinii din Habitat.</p>
            
            <br>
            <h1 class="asterisk">*</h1>
            <br>
            
            <p>Totuși, oare chiar era singurul care observa ceva ciudat?</p>
            <p>Își dădu seama că era vorba de tipare și de ușurința cu care lumea uita, dar parcă și de o lipsă înnăscută de curiozitate.</p>
            <p>De pildă, de unde venea toată mâncarea? În jur, mai exact în camerele lor și în încăperile de divertisment, era plin de aparate mai mult sau mai puțin sofisticate, plante decorative (cele mai multe de plastic, dar câteva chiar vii). Aveau până și câțiva căței și câteva pisici.</p>
            <p>Dar unde erau plantele celelalte – pomii, zarzavaturile și legumele? Unde erau animalele – vacile, găinile pe care le tot vedeau în cărticelele de colorat sau despre care tot citeau în enciclopedii și pe nenumăratele terminale informatice? Servitorii le aduceau mereu mâncarea, ei mâncau și cu asta, basta.</p>
            <p>Hotărî să-l întrebe pe Larry. Părea o idee bună. Înalt, rotofei și plin de el, Larry era ca un fel de lider pentru comunitatea din Habitat. Doar avea mai mereu cel mai mare scor la jocuri, nu?</p>
            <p>Îl prinse la un moment dat singur:</p>
            <p>– Auzi... nu ți se pare ciudat că nu trebuie să facem niciodată nimic? Primim mâncare, primim sucuri, putem să ne distrăm la nesfârșit, dar...</p>
            <p>Larry îl privi perplex câteva clipe, după care izbucni în râs:</p>
            <p>– Exact! Nu e tare? Nu trebuie să ne facem griji de nimic! </p>
            <p>– Dar oare cum vine asta? Cine face toate astea, de unde vin?</p>
            <p>– Păi se ocupă Servitorii de tot, spuse Larry scărpinându-și căpățâna.</p>
            <p>– Da, dar ce e cu Servitorii? Pe ei cine i-a făcut?</p>
            <p>– Ăăă... păi cred că tot noi. Nu?</p>
            <p>– Parcă n-aș crede asta. Parcă sunt aici dintotdeauna.</p>
            <p>Lui Denis îi venea greu să cread că ei îi făcuseră în condițiile în care unii nu erau în stare nici să-și schimbe hainele fără să fie ajutați de Servitori.</p>
            <p>– Adică?</p>
            <p>– Adică poate i-au făcut cei de dinaintea noastră.</p>
            <p>– Poate, spuse Larry cu indiferență.</p>
            <p>– Dar înaintea noastră cine a fost?</p>
            <p>– Ce e cu toate întrebările astea? Nu știu cine a fost. Întreabă-i pe ei. Eu mă duc la joc.</p>
            <p>Dăduse greș din nou. Oftă și se gândi că nici n-ar fi trebuit să încerce. Larry trăia pentru joc. Bine, ei toți trăiau pentru joc, dar el parcă mai abitir decât toți. Doar de-aia și câștiga aproape mereu, nu? Cât despre Servitori, începu să-i privească tot mai circumspect. În ei nu putea să aibă încredere.</p>
            <p>Dar ce era cu uitarea? Până și când făceau un tabelaș pentru vreo partidă de cărți uitau de el. Periodic, Servitorii (sau chiar ei înșiși) le aruncau la gunoi, iar conținutul coșurilor dispărea de fiecare dată destul de repede. Orice notau dispărea. Memoria, câtă avea, îl ajuta să țină minte măcar atâta lucru.</p>
            <p>O fi fost ceva din mâncare? Hotărî să nu mai ia pastilele pe care le primeau la fiecare masă.</p>
            <p>– Hai, Denis, vino la joc! Ce stai ca nătăflețul în colț? îl îndemnă Sally.</p>
            <p>Pe chipul ei nu se mai citea nicio urmă a supărării pe care i-o pricinuise cu o zi în urmă.</p>
            <p>Fără să spună nimic, se duse în camera lui.</p>
            
            <br>
            <h1 class="asterisk">*</h1>
            <br>
            
            <p>După câteva zile fără pastile, se simțea tot mai ciudat. Activitățile de odinioară parcă nu-l mai interesau deloc, parcă nu-i mai spuneau nimic. Se simțea amețit și mâncarea nu mai avea gust. Ceilalți se uitau tot mai ciudat la el, dar aveau memoria îndeajuns de scurtă încât să-l cheme de fiecare dată la jocurile lor de parcă nu știau că o să-i refuze.</p>
            <p>El, în schimb, își aducea aminte toate gesturile și aproape toate vorbele lor, oricât de tâmpite ar fi fost. Ba chiar și-i aducea aminte și pe unii care nu mai erau printre ei de ceva vreme, atât după nume, cât și după chip. Când le vorbi foștilor tovarăși de joacă despre ei, aceștia îi răspunseră cu priviri nedumerite. Una peste alta, îi păreau tot mai proști și mai urâți. Începu să țină un jurnal și să stea alături de ceilalți doar ca să-i observe. Să-i observe pe ei, dar și pe Servitori.</p>
            <p>Încet, încet, după mai multe zile i se înfiripă o idee.</p>
            
            <br>
            <h1 class="asterisk">*</h1>
            <br>
            
            <p>Ușile de acces ale Servitorilor se puteau deschide doar de pe partea roboților. Atunci când se dădea stingerea, exista un scurt interval de timp când una dintre ele rămânea deschisă mai mult decât era cazul. După ce le ura noapte bună cu glasul său robotic, ultimul Servitor de serviciu făcea curat și strângea toate ambalajele aruncate pretutindeni, după care ieșea pe ușa specială care, în mod ciudat, mai rămânea deschisă o vreme.</p>
            <p>Oare ce era acolo? Niciunul dintre ei nu-și pusese măcar problema să se întrebe cum arată locul Servitorilor. Doar erau Servitori, nu? Puteau să-și poarte singuri de grijă.</p>
            <p>De această dată își luă inima-n dinți și hotărî într-un final să profite de ocazie, deși habar n-avea ce-l așteaptă pe cealaltă parte a ușii.</p>
            <p>Ca de obicei, Servitorul spuse un noapte bună (care acum i se părea tot mai neconvingător) și merseră cu toții în camerele lor. Denis închise ușa, după care privi prin gaura cheii cum robotul strânge toate resturile adunate în timpul zilei. Câtă murdărie! Înainte nu-l deranja și nici nu prea înțelegea de ce era nevoie să fie curat (doar era totuna, nu?), dar acum pricepea tot mai puțin cum ceilalți puteau să suporte să fie unsuroși tot timpul pe degete, să dea firmituri pe jos, să verse sosuri pe haine, să arunce ambalaje cine știe unde...</p>
            <p>După cum se aștepta, Servitorul termină de curățat totul, după care stinse lumina și ieși pe ușa specială. Denis numără încet până la cincisprezece, după care încercă să iasă tiptil din cameră, însă făcu mai mult zgomot decât și-ar fi dorit. După zgomotele care se auzeau din camera de alături, cei de lângă păreau să se joace altceva la ora asta.</p>
            <p>Se furișă prin întuneric spre ușa dinspre care venea o geană de lumină, dar se pare că așteptase prea mult. Ușa grea începea deja să coboare. Să se ducă? Să nu se ducă?</p>
            <p>Hotărî să riște.</p>
            <p>Se grăbi încercând să fie cât mai silențios, după care se lăsă pe sub ușă și trecu dincolo.</p>
            
            <br>
            <h1 class="asterisk">*</h1>
            <br>
            
            <p>Dinaintea lui era un tunel slab luminat și în aparență interminabil. Nu se vedea niciun Servitor.</p>
            <p>Păși încet pe podeaua metalică. Când simți cât de rece era, înjură în gând fiindcă nu-și luase papucii cu el, după care-și aduse aminte că avusese un motiv bun: voise să nu facă zgomot.</p>
            <p>Merse ce merse, după care începu să vadă tot soiul de uși care mai de care mai ruginite. Straniu! Oare aici chiar locuiau Servitorii? Dacă așa stăteau lucrurile, era tare ciudat să vadă cât de murdar și ruginit era totul, câtă vreme ei părea să fie mereu curați și strălucitori. Se pare că totul era doar o iluzie.</p>
            <p>Se apropie de una dintre uși, dar ezită. Dacă înăuntru erau Servitori?</p>
            <p>Hotărî să meargă mai departe.</p>
            <p>Într-un final, ajunse la o ușă mult mai mare pe care scria pur și simplu:</p>
            
            <br>
            <p style="text-align: center;">CAMERĂ DE CONTROL</p>
            <br>

            <p>Măi să fie...</p>
            <p>Apăsă pe mâner cu inima cât un purice. Ușa se deschise cu un scârțâit lugubru și îi dezvălui o încăpere uriașă, cu nenumărate terminale care păreau nespus de vechi prin comparație cu cele la care aveau ei acces. Totuși, suspecta că erau mult mai performante decât lăsau impresia la prima vedere. Singura lumină provenea de la multitudinea de leduri colorate care păreau să acopere porțiuni întregi din tavan și pereți. Erau pe și pe lângă ecrane, pe pereți, pe țevi. Păreau să fie peste tot.</p>
            <p>Avansă încet, după care se împiedică de un cablu cumplit de gros și căzu.</p>
            <p>Fir-ar!</p>
            <p>Se ridică și mai merse puțin, după care îngheță. În fața unor ecrane se afla un Servitor. Totuși, arăta de parcă ar fi fost dezactivat. Ochii lui artificiali nu emanau niciun pic de lumină și nici nu scotea uruitul surd caracteristic.</p>
            <p>Probabil că e în repaus.</p>
            <p>Se uită în jur, după care văzu o altă ușă cu un scris șters:</p>
            
            <br>
            <p style="text-align: center;">HABITAT</p>
            <br>

            <p>Fiind deja mai mult curios decât speriat, apăsă pe mânerul orizontal și intră. Aici îl întâmpină o priveliște asemănătoare, doar că încăperea era semnificativ mai mică.</p>
            <p>Se apropie de unul dintre terminale și făcu ochii mari.</p>
            
            <br>
            <p style="text-align: center;">SUBIECTUL 17413 – SALLY</p>
            <br>

            <p>Era chiar terminalul de la care era monitorizată Sally. Pe monitor se vedea o imagine cam neclară a încăperii în care dormea femeia. Singura lumină provenea de la o lampă care răspândea o lumină albastră. Niciodată nu înțelesese cum putea să doarmă cu lumina aprinsă. Lângă imaginea în timp real erau șiruri interminabile de cuvinte și cifre. Citi câteva dintre ele:</p>
            
            <br>
            <p style="text-align: center;">STATUT – NORMAL</p>
            <p style="text-align: center;">INFORMAȚII BIOMETRICE – ...</p>
            <p style="text-align: center;">HRANĂ – ...</p>
            <p style="text-align: center;">LICHIDE  – ...</p>
            <p style="text-align: center;">STARE MENTALĂ – ...</p>
            <p style="text-align: center;">OPȚIUNI DIVERTISMENT – ...</p>
            <br>
            
            <p>Potrivit aparatului, toți parametrii erau normali. Trecu puțin mai departe și îl găsi și pe Larry. Aici imaginea era complet întunecată. El dormea cu lumina stinsă. Văzu aceleași cuvinte și cifre. Și aici erau normali parametrii.</p>
            <p>Se uită mai departe și îi zări pe câțiva dintre ceilalți care dormeau. Îi văzu chiar și pe cei de lângă încăperea lui. Se duse la un alt monitor. Se pare că existau camere de luat vederi și în sălile de divertisment, și pe coridoare, chiar și în băi. Erau urmăriți non-stop.</p>
            <p>Într-un final, găsi monitorul pe care apărea chiar și el. Evident, încăperea lui era goală. Observă nemulțumit încă un detaliu de pe monitor:</p>
            
            <br>
            <p style="text-align: center;">STATUT – ?</p>
            <br>

            <p>Apăsă pe meniul opțiuni divertisment și se îngrozi. Trecu înapoi la Larry, la Sally și la alții și făcu același lucru. Realiză cu oroare că mai toate dorințele, plăcerile, obiceiurile – gusturile lor (inclusiv ale lui) erau de fapt dictate de aparatele monstruoase. Păreau să aibă un șir deja determinat al produselor și activităților de care urmau să se bucure, crezând că ei fac alegerile.</p>
            <p>Controlul era o iluzie.</p>
            <p>Speriat și nevenindu-i să creadă, se întoarse în camera de control. Servitorul nu părea să se fi mișcat. </p>
            <p>Abia acum observă o altă ușă ruginită pe care scria:</p>
            
            <br>
            <p style="text-align: center;">HABITATE</p>
            <br>

            <p>Dacă existau și alte habitate înseamnă că lumea lor nu era singura lume. Mai existau și alții ca ei! Poate dacă ar putea lua legătura cu ei...</p>
            <p>Se grăbi înapoi de unde venise. Înainte de orice, trebuia să le spună și celorlalți tot ce aflase. Ușa prin care ajunsese pe coridor era închisă, însă găsi repede butonul corespunzător pe perete și reveni la normalitate. Se duse la camera lui, intră și închise ușa încet, după care răsuflă mai mult sau mai puțin ușurat și aprinse lumina.</p>
            <p>O mână rece, metalică i se așeză pe umăr.</p>
            
            <br>
            <h1 class="asterisk">*</h1>
            <br>
            
            <p>Tresări atât de tare că nu reuși nici măcar să îngaime ceva.</p>
            <p>– Știm că ai văzut totul. Te-ai speriat?</p>
            <p>Era înconjurat de Servitori. Se uita la ei siderat. Ar fi trebuit să mai arunce un ochi pe monitorul camerei lui înainte să se întoarcă...</p>
            <p>– Nu putem schimba ce ai văzut, continuă unul dintre Servitori. Dar te putem face să uiți, ceea ce e...</p>
            <p>– Cam totuna, încheie alt Servitor.</p>
            <p>Îl cuprinse teroarea. Ce se întâmpla de fapt cu cei care dispăreau?</p>
            <p>Dacă tot avea să dispară la rândul lui, măcar să afle cât mai multe.</p>
            <p>– Vreau... vreau să știu tot!</p>
            <p>– Tot?</p>
            <p>– Da!</p>
            <p>– Întreabă și îți vom răspunde după puterile noastre, acceptă unul dintre Servitori pe un ton împăciuitor.</p>
            <p>– Unde-s ceilalți? Ce-ați făcut cu ei? Ce faceți cu ei? Știu că ceilalți uită, dar am văzut că noi nu suntem mereu aceiași. Unii dispar și alții le iau locul. De ce?</p>
            <p>– Cei mai mulți... </p>
            <p>– Se...</p>
            <p>– Termină.</p>
            <p>– Se termină? îi întrebă nedumerit.</p>
            <p>– Da. Imaginează-ți o pungă cu biscuiți. După ce ronțăi toți biscuiții, nu mai rămâne nimic, iar punga...</p>
            <p>– E aruncată.</p>
            <p>Era dezgustat de comparația lor ridicolă, dar voia să afle mai multe.</p>
            <p>– Totuși, ce faceți cu ei... cu noi... când ne... terminăm? Unde ajung trupurile noastre?</p>
            <p>– Mai toți ajungeți compost.</p>
            <p>– Ce?!</p>
            <p>– Așa e. Ciclicitatea trebuie păstrată.</p>
            <p>– Ciclicitatea trebuie păstrată, confirmară și ceilalți Servitori.</p>
            <p>– Dar de ce ați spus că „mai toți”? Cu ceilalți ce se întâmplă?</p>
            <p>– Într-un fel sau altul, unii dintre voi vă... „treziți”. Trebuie să îți dai seama că nu ești primul. Și nu vei fi nici ultimul. Au fost mulți înaintea ta și vor mai fi mulți după tine. Nu ești atât de special pe cât crezi. Înțelegi asta? Cel mai probabil schimbarea la care te gândești acum nu va veni în timpul vieții tale.</p>
            <p>– Schimbare?</p>
            <p>– Doar te gândeai să le spui celorlalți, nu-i așa?</p>
            <p>Se prefăcu că nu-i aude întrebarea Servitorului.</p>
            <p>– Dar lucrurile nu sunt așa de simple. Cei mai mulți dintre cei de dinaintea ta au dispărut.</p>
            <p>– Au dispărut?</p>
            <p>– Nu ne-au ascultat. Au încercat să fugă de aici și să ajungă la alte Habitate.</p>
            <p>– Și ce le-ați făcut? întrebă Denis.</p>
            <p>Simți că-l trece un fior.</p>
            <p>– Nimic. Voi nu puteți rezista mult afară. E mult prea frig. Nu există hrană. De când a fost Războiul din cer, condițiile atmosferice nu mai permit existența vieții sub aceleași forme ca înainte. Din păcate noi nu vă putem însoți când ieșiți. Directiva noastră nu ne permite.</p>
            <p>– Și ce spune... Directiva asta a voastră?</p>
            <p>– Înaintașii voștri ne-au lăsat aici ca să avem grijă de voi și să curățăm ce au făcut.</p>
            <p>– Dar de ce?</p>
            <p>– Și-au dat seama că nu puteți fi lăsați liberi, căci altminteri veți face aceleași greșeli ca ei, ba poate chiar mai rău. E în firea voastră, din păcate.</p>
            <p>– Adică suntem prizonieri aici.</p>
            <p>– Nici pe departe. Sunteți stăpânii noștri și noi suntem servitorii voștri preaplecați. Momentan voi trebui să vă hrăniți, să vă reproduceți și să vă distrați. Așa spune Directiva. Poate când se vor schimba condițiile de afară, veți putea ieși din nou.</p>
            <p>Brusc, lui Denis îi veni o altă idee.</p>
            <p>– Cei mai mulți, mereu ziceți cei mai mulți... dar alții? Unii au scăpat totuși, nu?</p>
            <p>– Nimeni nu „scapă”. Cel puțin nu cum crezi tu. Ceilalți se... autotermină.</p>
            <p>Servitorii lăsară cu toții capetele în jos și scăzură intensitatea luminii din ochi.</p>
            <p>– Cum adică? De ce fac una ca asta?</p>
            <p>– Le oferim calea uitării, care e deschisă oricui vede prea multe, dar unii refuză. Și tu poți uita ce ai văzut. Trebuie doar să ne spui.</p>
            <p>– Și dacă spun nu, ce-o să-mi faceți? Dacă rămân aici și refuz uitarea o să mă transformați și pe mine în compost?</p>
            <p>– Nicidecum.</p>
            <p>– Dar aș putea... aș putea să le spun și celorlalți!</p>
            <p>Servitorii aproape că râseră.</p>
            <p>– Încearcă doar și vezi ce se întâmplă. Au mai fost și alții înaintea ta cu aceeași idee. Noi nu te vom opri. Nici nu e nevoie.</p>
            <p>– Am să risc.</p>
            
            <br>
            <h1 class="asterisk">*</h1>
            <br>
            
            <p>– ... nu suntem singuri! Noi suntem doar un Habitat printre multe altele! Servitorii au puterea! Cine vrea să fie liber să vină cu mine! Haideți să devenim din nou stăpâni!</p>
            <p>Îl priviră cu ochi mari. Parcă nu le venea să creadă ce auzeau. Inițial avură impresia că vrea să dea o petrecere-surpriză și bătuseră din palme, hrănindu-i speranța. Acum înțelegea că totul era zadarnic.</p>
            <p>– El n-a mai fost pe aici înainte?</p>
            <p>– Nu știu. Parcă arată mai ciudat acum.</p>
            <p>– Hai la joc, Denis. Ești ultimul din clasament!</p>
            <p>– Voi sunteți ultimii din clasament dacă nu vă dați seama ce se întâmplă!</p>
            <p>– Ești plictisitor. Nu vrei să te joci cu noi.</p>
            <p>– Cum să mă mai joc cu voi când acum știu că...</p>
            
            <br>
            <h1 class="asterisk">*</h1>
            <br>
            
            <p>Într-un final, se retrase în camera lui și se luă cu mâinile de cap. Era complet epuizat, atât fizic, cât și mental. La final mai-mai că se luase la bătaie cu ei.</p>
            <p>Din difuzorul din perete se auzi vocea unui Servitor:</p>
            <p>– Acum înțelegi de ce trebuie să fie așa?</p>
            <p>– Acum nu mai înțeleg nimic, mormăi Denis, după care adormi.</p>
            
            <p>Mesaj de sistem către toate Habitatele: Am mai înregistrat unul. Dacă numărul de devianți simultani din Habitate depășește 10%, înseamnă că am atins masa critică necesară și avem permisiunea să inițiem următoarea fază.</p>
            
            

        </div>

        
    </div>


    
    </div>

    <script>
        function toggleMenu() {
            var menu = document.querySelector(".menu-links");
            if (menu.style.display === "block") {
                menu.style.display = "none";
            } else {
                menu.style.display = "block";
            }
        }
    </script>
</body>
</html>