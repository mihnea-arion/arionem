<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mihnea Arion - Imaginează-ți</title>
    <link rel="stylesheet" href="./styles/styles.css">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Montserrat:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet">
</head>
<body>
    <div class="app-wrapper">

        <div class="main-buttons-container">

            <div class="owner-container">
                <a href="index.html" class="owner-name"><h1 class="owner-title">MIHNEA ARION</h1></a>
            </div>

            <buttons_list class="buttons-list">

                <a href="fragmente.html" class="povestire-name">
                    <button1 class="button">FRAGMENTE</button1>
                </a>
                <a href="proza-scurta.html" class="povestire-name">
                    <button1 class="button">PROZĂ SCURTĂ</button1>
                </a>
                <a href="teatru.html" class="povestire-name">
                    <button1 class="button">TEATRU</button1>
                </a>
                <a href="traduceri.html" class="povestire-name">
                    <button1 class="button">TRADUCERI</button1>
                </a> 

            </buttons_list>

        </div>

        <div class="hamburger-menu">
            <div class="hamburger-icon" onclick="toggleMenu()">☰</div>
            <div class="menu-links">
                <a href="index.html">CARTE DE VIZITĂ</a>
                <a href="fragmente.html">FRAGMENTE</a>
                <a href="proza-scurta.html">PROZĂ SCURTĂ</a>
                <a href="teatru.html">TEATRU</a>
                <a href="traduceri.html">TRADUCERI</a>
            </div>
        </div>

    <div class="main-content-text">
        <div class="intro">
            <h1 class="story-title">Imaginează-ți</h1>
            <h2 class="author">Povestire de Mihnea Arion</h2>

            <p>Mă poți ajuta, frate?</p>
            <p>Nu de alta, dar nu mai știu ce să fac.</p>
            <p>Imaginează-ți chestia asta: te afli într-un hotel. Mă rog, nici nu știi sigur dacă e un hotel sau vreun bar. Pare ceva luxos. Habar n-am. Mă rog, de fapt vorbim de mine aici. Vreau doar să te pui în locul meu. Oricum, mă aflu în baie și simt că ceva nu e în regulă.</p>
            <p>Amuzant, nu? Nu chiar. Îți zic îndată de ce.</p>
            <p>Te trezești brusc cu mâinile în chiuvetă. Asta n-ar fi neapărat ciudat.</p>
            <p>Mai ciudat e că ești și cu capul tot acolo. Te doare bostanuʼ ca naiba și încerci să bei apă de la robinet. În același timp pari să și scuipi ceva. Probabil că iar te-a luat avântul bahic pe dinainte și acum trebuie să suporți consecințele. Asta dacă nu cumva există o altă explicație.</p>
            <p>Și mai ciudat e că în gură ai gust de fier. Ceva dinăuntrul tău îți spune clar ce e.</p>
            <p>Sânge.</p>
            <p>De fapt de asta ești acolo.</p>
            <p>Te convingi de chestia asta de îndată ce zboară și un dinte. </p>
            <p>Speri că era cariat, dacă tot l-ai pierdut.</p>
            <p>Ăsta sunt eu, să ne înțelegem.</p>
            <p>Hotelul, în schimb, sau ce-o fi el, e exact opusul. Judecând după pisoarele imaculate pe care le observi cu coada ochiului, trebuie să fie ceva de top. </p>
            <p>Cum oi fi ajuns acolo?</p>
            <p>Apoi te uiți în oglindă. Cât oi fi băut? Ce zi e? Mai contează? Pe lângă că nu te mai recunoști, vezi și cum îți curge sânge din nas ca la robinet...</p>
            <p>Cine dracuʼ a îndrăznit?!</p>
            <p>Iată o întrebare cu adevărat bună.<p></p>
            <p>Totuși, parcă îți aduci aminte vag ceva...</p>
            
            <h1 class="asterisk">*</h1>
            
            <p>– Ascultă, domnule, ce intenții ai de fapt cu mine?!</p>
            <p>De unde s-o fi prins? Doar îmi făceam treaba...</p>
            <p>Dar n-am nicio intenție!</p>
            <p>Sigur că da – asta îți vine să-i zici. Însă de data asta alegi să-i spui adevărul. Ce se poate întâmpla?</p>
            <p>Ai fi uimit, desigur.</p>
            <p>In vino veritas. Nu atât vin, cât mai degrabă alte câteva chestii.</p>
            <p>Așa că îi spui pur și simplu:</p>
            <p>– Îmi place de tine.</p>
            <p>Râde, firește. Nici nu te așteptai la altceva. Așa fac toate la început.</p>
            <p>– Și mie de tine!</p>
            <p>Vă priviți. Tu zâmbești. Ea zâmbește. Apoi vă feriți ochii de parcă ați fi amândoi niște adolescenți tembeli.</p>
            <p>– Hai să facem o prostie! Vino.</p>
            <p>Deja știi că nu-i o idee bună sub nicio formă.</p>
            <p>Știi, dar totodată nu-ți pasă.</p>
            <p>– Bine. </p>
            <p>Așa că vă urcați în mașină. O lași pe ea la volan.</p>
            <p>Demarează în trombă și conduce ca o maniacă. Te bucuri de fiecare stâlp pe lângă care trece și de care nu se lovește. Fiecare pare o mică victorie.</p>
            
            <h1 class="asterisk">*</h1>
            
            <p>Cum trece timpul...!</p>
            <p>– Știi că bănuiește ceva.</p>
            <p>– Cine, dragă? întrebi cu naivitate.</p>
            <p>– Șeful tău. </p>
            <p>Știai, dar nu voiai să recunoști. Ți se părea că poți să-l duci de nas cu ușurință. Adevărul e că o fi paranoic, dar tot vulpoi rămâne.</p>
            <p>Aranjamentul era simplu:</p>
            <p>... așa că vreau să ai grijă să nu se mai apropie de ea cine știe ce jegos ordinar... ne-am înțeles? Nu de alta, dar le cam face ochi dulci unor băieți din ce am auzit... și îi cam lasă să pună mâna pe ea...</p>
            <p>Dar dacă ai devenit chiar tu ăla de care trebuia să o ferești?</p>
            <p>Ce-ar trebui să faci? Să te feliciți că te-ai prins singur?</p>
            
            <h1 class="asterisk">*</h1>
            
            <p>– Doamnelor și domnilor, ne cerem scuze, dar din păcate solista noastră nu va mai putea participa la spectacolul din această seară din motive de sănătate...</p>
            <p>Te duci, firește, la Șeful tău. Ca de obicei, e într-o încăpere numai a lui aflată în spatele localului lui de lux și e înconjurat de tot soiul de pipițe. Alături îi stă și garda lui de corp, o namilă taciturnă.</p>
            <p>– Hai, valea, fetelor! A venit eroul nostru!</p>
            <p>După voce îl simți cât de cherchelit e.</p>
            <p>– Nu ți-ai făcut treaba prea bine. Am înțeles că tot bântuie noaptea pe la moteluri. Tu ce păzeai? De ce nu erai acolo?</p>
            <p>Ăsta-i șpilul: tocmai că ai fost acolo. Te gândești la o minciună.</p>
            <p>– În fine, acum nici că mai contează, continuă angajatorul tău. Vreau să vezi asta. Pun pariu că o să-ți placă...</p>
            <p>Face un semn, iar din umbră apare un individ cu mutră de șobolan. Acum sunteți doar voi patru: tu, Șeful, Șobolanul și Gorila. </p>
            <p>Ți se încleștează pumnii. Nu se va termina bine.</p>
            <p>Șobolanul își freacă mâinile cu satisfacție, scoate niște poze dintr-o servietă, după care spune pe o voce pițigăiată:</p>
            <p>– Ar fi trebuit s-o auzi cum țipa la final. Era chiar mai rău decât pe scenă...</p>
            <p>Îl fixezi pe Șobolan cu privirea. Cu coada ochiului, într-una dintre fotografii o vezi pe ea. Pe chipul vânăt se poate citi teroare pură.</p>
            <p>Șeful râde, apoi te apostrofează: </p>
            <p>– Uită-te aici! Să vezi ce pățesc cei care se pun cu mine... E educativ, să știi! Nu vrei? Bine, treaba ta... Uite și banii... Cât un bilet de la spectacolul ei... Nu cred că meriți mai mult... Cinstit, nu? Dacă tot ne-a jucat pe toți așa, spun c-a meritat spectacolul... Ascultă, dă un semn dacă mai ai nevoie de muncă, bine? Văd că nu ești prea...</p>
            <p>Îi tragi un pumn direct în meclă înainte să apuce să termine ce are de spus. Până și Gorila pare surprinsă, așa că reacționează cu întârziere.</p>
            <p>Pumnul te lovește ca un ciocan.</p>
            <p>Te dezechilibrezi. Cazi. Scoți pistolul.</p>
            <p>Gorila se repede la tine.</p>
            <p>Șeful urlă, Șobolanul țipă, iar tu începi să încasezi picioare în față și în coaste.</p>
            <p>Scapi pistolul.</p>
            <p>E clar. S-a zis cu tine.</p>
            <p>Fix când crezi că leșini, auzi o detunătură de armă.</p>
            <p>Te întrebi cum de nu te simți perforat. Oare o fi durerea atât de puternică încât nu mai bagi de seamă un glonț în plus?</p>
            <p>În schimb, simți cum Gorila se prăbușește peste tine. </p>
            <p>E greu ca dracuʼ.</p>
            <p>Șeful încearcă să fugă, iar Șobolanul tremură ca o piftie. În mâini ține un pistol.</p>
            <p>Profiți de frica și prostia lui ca să-i iei arma.</p>
            <p>Două gloanțe în Șef.</p>
            <p>Două gloanțe în Șobolan.</p>
            <p>Încă un glonț în Gorilă, doar așa.</p>
            <p>În minte îți răsună vorbele Șobolanului: Ar fi trebuit s-o auzi cum țipa la final... Mai rău decât pe scenă...</p>
            <p>Așa că începi să-i cari pumni până te dor mâinile și le umpli de sânge.</p>
            <p>Acum ar trebui să scapi cumva de mizeria făcută. Măcar să te speli înainte să fugi. Te târăști înspre baie, dar nu înainte să arzi fotografiile și să iei o dușcă zdravănă din sticla de pe masă.</p>
            
            <h1 class="asterisk">*</h1>
            
            <p>Îți vâjâie capul. Din moment ce tot n-ai leșinat, e clar că ai nevoie să mai bei ceva.</p>
            <p>Să fi fost doar un vis?</p>
            <p>Ieși în noapte și faci câțiva pași. Liniște. </p>
            <p>Brusc, o voce hârâită întreabă:
            <p>– Mă poți ajuta, frate?</p>
            
            

        </div>

        
    </div>


    
    </div>
    <script>
        function toggleMenu() {
            var menu = document.querySelector(".menu-links");
            if (menu.style.display === "block") {
                menu.style.display = "none";
            } else {
                menu.style.display = "block";
            }
        }
    </script>
        <footer class="site-footer">
            <a href="#" class="back-to-top">De la început ↑</a>
            <p>© Mihnea Arion, 2025</p>
          </footer>
</body>
</html>